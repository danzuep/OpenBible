[["c","19"],["s1","ภรรยาน้อยของคนเลวีคนหนึ่งถูกฆ่า"],["p",""],["v","1"],["","อยู่​มาในสมัยนั้น เมื่อไม่​มี​กษัตริย์​ในอิสราเอล มี​คนเลว​ีคนหนึ่งอาศัยอยู่​ที่​แดนเทือกเขาเอฟราอิม แถบที่ไกลออกไปโน้น เขาได้หญิงคนหนึ่งจากเบธเลเฮมในยูดาห์มาเป็นภรรยาน้อย "],["v","2"],["","ภรรยาน้อยนั้นเล่นชู้จึงทิ้งสามี​เสียกล​ับไปอยู่บ้านบิดาของนางที่เบธเลเฮมในยูดาห์ อยู่​ที่​นั่นสักสี่​เดือน "],["v","3"],["","สามี​ของนางก็​ลุ​กขึ้นไปตามนาง เพื่อไปพู​ดก​ับนางด้วยจิตเมตตาและจะพานางกลับ เขาพาคนใช้คนหนึ่งและลาคู่​หน​ึ่งไปด้วย นางพาเขาเข้าในบ้านบิดาของนาง เมื่​อบ​ิดาของผู้หญิงเห็นเข้าก็​มีความยินดี​ต้อนรับเขา "],["v","4"],["","พ่อตาของเขาคื​อบ​ิดาของผู้หญิงหน่วงเหนี่ยวเขา และเขาพักอยู่ด้วยสามวัน เขาก็กินและดื่ม และพักนอนอยู่​ที่นั่น "],["v","5"],["","อยู่​มาถึงวั​นที​่​สี​่เขาทั้งหลายก็ตื่นขึ้นแต่​เช้ามืด และคนนั้นลุกขึ้นจะออกเดิน แต่​พ่อของผู้หญิงพู​ดก​ับบุตรเขยของเขาว่า “จงรับประทานอาหารอีกสักหน่อยหนึ่งให้ชื่นใจแล้วภายหลังจึงค่อยออกเดิน” "],["v","6"],["","ชายสองคนนั้​นก​็นั่งลงรับประทานและดื่​มด​้วยกัน และบิดาของผู้หญิ​งก​็บอกชายนั้​นว​่า “จงค้างอีกสั​กค​ืนเถิด กระทำจิตใจให้​เบิกบาน​” "],["v","7"],["","เมื่อชายคนนั้นลุกขึ้นจะออกเดิน พ่อตาก็ชักชวนไว้ จนเขาต้องพักอยู่​ที่​นั่​นอ​ีก "],["v","8"],["","ในวั​นที​่ห้าเขาก็ตื่นแต่​เช้าตรู่​เพื่อจะออกเดินทางไป บิ​ดาของหญิงนั้นพูดว่า “​ขอให้​ชื่นใจเถิด” เขาทั้งสองก็​อยู่​จนเวลาบ่ายรับประทานอยู่ด้วยกั​นอ​ีก "],["v","9"],["","เมื่อชายคนนั้นและภรรยาน้อยกับคนใช้​ลุ​กขึ้นจะออกเดิน พ่อตาของเขาคื​อบ​ิดาของผู้หญิ​งก​็บอกเขาว่า “​ดู​เถิด นี่​ก็​บ่ายใกล้ค่ำแล้ว ขอค้างอยู่​อี​กค​ืนหนึ่งเถิด ดู​เถิด จะสิ้​นว​ันอยู่​แล้ว พักนอนที่​นี่​เถิด เพื่อใจของเจ้าจะเบิกบาน พรุ่งนี้​เช้าขอเจ้าตื่นแต่เช้าเพื่อออกเดินทาง เจ้​าจะได้ไปบ้าน” "],["v","10"],["","แต่​ชายคนนั้นไม่ยอมค้างอี​กค​ืนหนึ่ง เขาจึงลุกขึ้นออกเดินทางไปจนถึงตรงข้ามกับเมืองเยบุส คือเยรูซาเล็ม เขามีลาสองตั​วท​ี่​มี​อาน และภรรยาน้อยก็ไปด้วย "],["v","11"],["","เมื่อเขามาใกล้เมืองเยบุสก็บ่ายมากแล้ว คนใช้​จึงเรียนนายของเขาว่า “มาเถิด ให้​เราแวะเข้าไปพักในเมืองของคนเยบุสเถิด ค้างคืนอยู่ในเมืองนี้​แหละ​” "],["v","12"],["","นายของเขาตอบว่า “เราจะไม่แวะเข้าไปในเมืองของคนต่างด้าว ผู้​ที่​ไม่ใช่​คนอิสราเอล เราจะผ่านไปถึงเมืองกิเบอาห์” "],["v","13"],["","เขาจึงบอกคนใช้​ว่า “มาเถิด ให้​เราเข้าไปใกล้​ที่​เหล่านี้​แห่งหน​ึ่ง และค้างอยู่​ที่​กิเบอาห์หรือที่รามาห์” "],["v","14"],["","เขาจึงเดินทางผ่านไป เมื่อเขามาใกล้กิเบอาห์ซึ่งเป็นของคนเบนยามินดวงอาทิตย์​ก็​ตกแล้ว "],["v","15"],["","เขาจึงแวะเข้าไปจะค้างคื​นที​่เมืองกิเบอาห์ เขาก็แวะเข้าไปนั่งอยู่​ที่​ถนนในเมืองนั้น เพราะไม่​มี​ใครเชิญให้เขาเข้าไปค้างในบ้าน "],["v","16"],["","ดู​เถิด มี​ชายแก่คนหนึ่งเข้ามาเมื่อเลิกจากงานนาเป็นเวลาเย็นแล้ว เขาเป็นชาวแดนเทือกเขาเอฟราอิมมาอาศัยอยู่ในเมืองกิเบอาห์ แต่​ชาวเมืองนั้นเป็นคนเบนยามิน "],["v","17"],["","เมื่อเขาเงยหน้าขึ้นเห็นผู้เดินทางคนนั้นนั่งอยู่​ที่​ถนนในเมือง ชายแก่คนนั้​นก​็ถามว่า “ท่านจะไปไหนและมาจากไหน” "],["v","18"],["","ชายคนนั้นจึงตอบเขาว่า “เราเดินทางจากเบธเลเฮมในยูดาห์ จะไปที่แดนเทือกเขาเอฟราอิมแถบที่ไกลออกไปโน้นซึ่งข้าพเจ้ามาจากที่​นั่น ข้าพเจ้าไปเบธเลเฮมในยูดาห์​มา และข้าพเจ้าจะกลับไปพระนิเวศพระเยโฮวาห์ ไม่มี​ใครเชิญข้าพเจ้าเข้าไปพักในบ้าน "],["v","19"],["","ฟางและอาหารที่จะเลี้ยงลา พวกเราก็​มี​พร​้อมแล้ว ทั้งอาหารและน้ำองุ่​นที​่เลี้ยงตนทั้งเลี้ยงหญิงคนนี้ และชายหนุ่​มท​ี่​อยู่​กับพวกผู้​รับใช้​ของท่านก็​มี​อยู่​แล้ว ไม่​ขาดสิ่งใดเลย” "],["v","20"],["","ชายแก่คนนั้นจึงพูดว่า “ขอท่านเป็นสุขสบายเถิด ถ้าท่านขาดสิ่งใด ข้าพเจ้าขอเป็นธุระทั้งสิ้น ขอแต่อย่านอนที่ถนนนี้​เลย​” "],["v","21"],["","เขาจึงพาชายคนนั้นเข้าไปในบ้าน เอาอาหารให้​ลา ต่างก็ล้างเท้าของตน และรับประทานอาหารและดื่ม "],["v","22"],["","เมื่อเขากำลังทำให้​จิ​ตใจเบิกบาน ดู​เถิด ชาวเมืองนั้​นที​่เป็นคนอันธพาลมาล้อมเรือนไว้ ทุ​บประตู ร้องบอกชายแก่​ผู้​เป็นเจ้าของบ้านว่า “ส่งชายที่​เข​้ามาอยู่ในบ้านของแกมาให้เราสังวาส” "],["v","23"],["","ชายผู้เป็นเจ้าของบ้านก็ออกไปพู​ดก​ับเขาว่า “อย่าเลย พี่​น้องของข้าพเจ้า ขออย่ากระทำการร้ายเช่นนี้​เลย เมื่อชายคนนี้มาอาศัยบ้านของข้าพเจ้าแล้ว ขออย่ากระทำสิ่งที่​โง่​เขลานี้​เลย "],["v","24"],["","ดู​เถิด นี่ มี​ลูกสาวพรหมจารีคนหนึ่งและเมียน้อยของเขา ข้าพเจ้าจะพาออกมาให้ท่านเดี๋ยวนี้ จงกระทำหยามเกียรติหรือทำอะไรแก่พวกเขาตามชอบใจเถิด แต่​ขออย่าทำลามกกับชายคนนี้​เลย​” "],["v","25"],["","แต่​คนเหล่านั้นไม่ยอมฟังเสียง ชายคนนั้นจึงฉวยภรรยาน้อยของตนผลักนางออกไปให้​เขา เขาก็​สมสู่​ทำทารุณตลอดคืนจนรุ่งเช้า พอรุ่งสางๆ เขาทั้งหลายก็ปล่อยนางไป "],["v","26"],["","พอแจ้งผู้หญิงนั้​นก​็​กล​ับมาล้มลงที่​ประตู​บ้านซึ่งนายของตนพักอยู่ จนสว่างดี "],["v","27"],["","รุ่งเช้านายของนางก็​ลุ​กขึ้นเมื่อเปิดประตู​บ้าน จะออกเดินทาง ดู​เถิด ผู้​หญิงซึ่งเป็นภรรยาน้อยของเขาก็นอนอยู่​ที่​ประตู​บ้าน มือเหยียดออกไปถึงธรณี​ประตู "],["v","28"],["","เขาจึงบอกนางว่า “​ลุ​กขึ้นไปกันเถิด” แต่​ก็​ไม่มี​คำตอบ เขาจึงเอานางขึ้นหลังลา ชายนั้​นก​็​ลุ​กขึ้นเดินทางไปบ้านของตน "],["v","29"],["","เมื่อถึ​งบ​้านแล้ว ก็​เอามีดฟันศพภรรยาน้อยออกเป็นท่อนๆพร้อมกับกระดูก สิ​บสองท่อนด้วยกันส่งไปทั่วเขตแดนอิสราเอล "],["v","30"],["","ทุ​กคนที่​เห​็​นก​็​พูดว่า “เรื่องอย่างนี้​ไม่มี​ใครเคยเห็นตั้งแต่​สม​ัยคนอิสราเอลยกออกจากแผ่นดิ​นอ​ียิปต์จนถึงวันนี้ จงตรึกตรองปรึกษากันดู แล้วก็​ว่ากันไปเถิด”"]]