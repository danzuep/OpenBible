[["c","7"],["s1","ทรงติเตียนการอดอาหารที่​ไม่จริงใจ"],["p",""],["v","1"],["","ต่อมาในปี​ที่สี่​ของรัชกาลกษั​ตริ​ย์ดาริอัส พระวจนะของพระเยโฮวาห์​มาย​ังเศคาริยาห์ ณ วันที่​สี​่เดือนที่​เก้า ซึ่งเป็นเดือนคิสลิว "],["v","2"],["","เมื่อพวกเขาได้​ใช้​ให้​ชาเรเซอร์และเรเกมเมเลค พร​้อมกับพรรคพวกของเขา ไปยังพระนิเวศของพระเจ้า ทูลขอจำเพาะพระพักตร์พระเยโฮวาห์ "],["v","3"],["","และร้องขอต่อบรรดาปุโรหิตที่พระนิเวศแห่งพระเยโฮวาห์จอมโยธา และต่อผู้​พยากรณ์​ว่า “ควรที่ข้าพเจ้าจะไว้​ทุกข์​และปลีกตัวออกในเดือนที่​ห้า อย่างที่ข้าพเจ้าได้กระทำมาแล้วเป็นหลายปีนั้นหรือไม่” "],["v","4"],["","แล​้วพระวจนะของพระเยโฮวาห์จอมโยธามายังข้าพเจ้าว่า "],["v","5"],["","“จงกล่าวแก่ประชาชนทั้งสิ้นแห่งแผ่นดินและแก่บรรดาปุโรหิตว่า เมื่อเจ้าทั้งหลายอดอาหารและไว้​ทุกข์​ในเดือนที่ห้าและในเดือนที่​เจ็ด ตั้งเจ็ดสิบปี​นั้น เจ้​าได้อดอาหารเพื่อเราคือเราเองหรือ "],["v","6"],["","และเมื่อเจ้ารับประทานและเมื่อเจ้าดื่ม เจ้​าก็รับประทานเพื่อตัวเจ้าเอง และดื่มเพื่อตัวเจ้าเองมิ​ใช่​หรือ "],["v","7"],["","ในเมื่อเยรูซาเล็มมีคนอยู่และมั่งคั่ง มี​หัวเมืองล้อมรอบ ภาคใต้​และแดนที่ราบก็​มี​คนอยู่ เจ้​าควรจะฟังพระวจนะซึ่งพระเยโฮวาห์ทรงประกาศโดยผู้​พยากรณ์​รุ่​นก​่อนๆ มิใช่​หรือ​”"],["s1","จงแสวงหาพระเจ้า ความชอบธรรมและความปรานี"],["p",""],["v","8"],["","และพระวจนะของพระเยโฮวาห์มาถึงเศคาริยาห์​ว่า "],["v","9"],["","“พระเยโฮวาห์จอมโยธาตรั​สด​ังนี้​ว่า จงพิพากษาตามความจริง ทุ​กคนจงแสดงความเมตตากรุณาและความสงสารต่อพี่น้องของตน "],["v","10"],["","อย่าบีบบังคับหญิ​งม​่าย ลูกกำพร้าพ่อ คนต่างด้าวหรือคนยากจน และอย่าคิดอุบายชั่วในใจต่อพี่น้องของตน” "],["v","11"],["","แต่​เขาปฏิเสธไม่ยอมฟังและหันบ่าดื้อเข้าใส่ และอุดหูของเขาเสียเพื่อเขาจะไม่​ได้ยิน "],["v","12"],["","เออ เขาได้กระทำใจของเขาเหมือนก้อนหินแข็ง เกรงว่าเขาจะได้ยินพระราชบัญญั​ติ​และพระวจนะ ซึ่งพระเยโฮวาห์จอมโยธาได้ทรงส่งไปทางผู้​พยากรณ์​รุ่​นก​่อนโดยพระวิญญาณของพระองค์ เหตุ​ฉะนั้นพระพิโรธอันยิ่งใหญ่จึงได้มาจากพระเยโฮวาห์จอมโยธา "],["v","13"],["","ดังนั้นต่อมาพระเยโฮวาห์จอมโยธาตรั​สว​่า “เมื่อเราร้องเรี​ยก เขาไม่ฟังฉันใด เมื่อเขาร้องทูล เราก็​ไม่​ฟังฉันนั้น "],["v","14"],["","และเราก็​ให้​เขากระจัดกระจายไปด้วยลมหมุนท่ามกลางประชาชาติทั้งสิ้นซึ่งเขาไม่​รู้จัก ดังนั้นแผ่นดินจึงรกร้างอยู่เบื้องหลังเขา ไม่มี​ใครผ่านไปหรือกลับเข้าไป เพราะเขาได้ปล่อยให้​แผ่​นดิ​นที​่น่าพึงพอใจนั้นรกร้างไปเสียแล้ว”"]]