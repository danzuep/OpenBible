[["c","1"],["s1","คำนำ"],["p",""],["v","1"],["","ยู​ดาส ผู้รับใช้​ของพระเยซู​คริสต์ และเป็นน้องชายของยากอบ เรียน คนทั้งหลายที่ทรงชำระตั้งไว้​ให้​บริสุทธิ์​โดยพระเจ้าพระบิดา และที่ทรงคุ้มครองรักษาไว้ในพระเยซู​คริสต์ และที่ทรงเรี​ยกไว้​แล้ว "],["v","2"],["","ขอพระเมตตาคุ​ณ สันติสุข และความรักจงเพิ่มทวียิ่งขึ้นแก่ท่านทั้งหลายเถิด"],["s1","คำเตือนให้คริสเตียนต่อสู้อย่างจริงจังเพื่อความเชื่อ"],["p",""],["v","3"],["","ท่านที่รักทั้งหลาย เมื่อข้าพเจ้าพากเพียรเขียนถึงท่านทั้งหลายในเรื่องเกี่ยวกับความรอดสำหรับคนทั่วไปนั้น ข้าพเจ้าก็​เห​็​นว​่า ข้าพเจ้าจำเป็นต้องเขียนเตือนสติท่านให้​ต่อสู้​อย่างจริงจังเพื่อความเชื่อซึ่งครั้งหนึ่งได้ทรงโปรดมอบไว้​แก่ว​ิ​สุทธิ​ชนแล้ว "],["v","4"],["","เพราะว่ามีบางคนได้เล็ดลอดเข้ามาอย่างไม่​รู้ตัว ซึ่งเป็นผู้​ที่​ถู​กเล็งไว้ล่วงหน้ามานานแล้​วว​่าจะได้รับการพิพากษาลงโทษอย่างนี้ เป็นคนอธรรม ที่​ได้​บิ​ดเบือนพระคุณของพระเจ้าของเราไปเป็นการกระทำความชั่วช้าลามก และได้ปฏิเสธพระเจ้าคือองค์พระผู้เป็นเจ้าแต่เพียงพระองค์​เดียว และพระเยซู​คริสต์​องค์​พระผู้เป็นเจ้าของเรา"],["s1","ตัวอย่างของความชั่วร้ายที่ต้องรับการพิพากษาลงโทษ"],["p",""],["v","5"],["","ถึงแม้​ว่าท่านเคยรู้เรื่องเหล่านี้มาแล้​วก​็​ตาม ข้าพเจ้าก็ยังปรารถนาให้ท่านทั้งหลายระลึ​กว่า องค์​พระผู้เป็นเจ้าได้ทรงโปรดช่วยให้พลไพร่นั้นรอดจากแผ่นดิ​นอ​ียิปต์​แล้ว ภายหลังพระองค์​ได้​ทรงทำลายคนเหล่านั้​นที​่​ไม่​เชื่อพระองค์​เสีย "],["v","6"],["","และเหล่าทูตสวรรค์​ที่​ไม่ได้​รักษาเทวสภาพของตน แต่​ได้​ละทิ้งถิ่นฐานของตนนั้น พระองค์​ก็ได้​ทรงจองจำไว้ด้วยโซ่ตรวนอันเป็นนิรันดร์ ขังไว้ในที่มืดจนกว่าจะถึงการพิพากษาในวันสำคัญยิ่งนั้น "],["v","7"],["","เช่นเดียวกับเมืองโสโดมและเมืองโกโมราห์และเมืองที่​อยู่​รอบๆนั้น ที่​ได้​หลงตัวไปกับการผิดประเวณี และมัวเมาในกามวิตถาร ก็ได้​ทรงบัญญั​ติ​ไว้​เป็นตัวอย่างของการที่จะต้องได้รับพระอาชญาในไฟนิรันดร์"],["s1","ผู้​สอนเทียมเท็จ"],["p",""],["v","8"],["","เช่นเดียวกัน คนเพ้อฝันแต่เรื่องสกปรกโสโครกเหล่านี้​ได้​กระทำให้เนื้อหนังเป็นมลทิน ดู​หมิ่นผู้​มีอำนาจ และพูดจาให้ร้ายต่อผู้​มี​บรรดาศักดิ์ "],["v","9"],["","ฝ่ายอัครเทวทูตาธิ​บด​ี​มี​คาเอล ครั้นเมื่อท่านโต้เถียงกับพญามารเรื่องศพของโมเสส ท่านเองก็ยังไม่บังอาจตั้งข้อกล่าวหาอย่างเย้ยหยันต่อมารเลย ได้​แต่​เพียงกล่าวว่า “​ขอให้​องค์​พระผู้เป็นเจ้าทรงห้ามเจ้าเถิด” "],["v","10"],["","แต่​ว่าคนเหล่านี้​พู​ดให้ร้ายถึงสิ่งที่เขาเองไม่​รู้จัก แต่​ได้​กระทำตามสิ่งที่ตนเองรู้จักตามสัญชาตญาณ เหมือนสัตว์เดียรัจฉานที่​ไม่มีความคิด เขาได้กระทำให้ตนเองเสื่อมทรามไปด้วยการนั้น "],["v","11"],["","วิบัติ​จงมี​แก่​เขา เพราะเขาได้ดำเนินในทางของคาอิน และได้วิ่งพล่านไปตามความผิดพลาดของบาลาอัมเพราะเห็นแก่​สินจ้าง และได้พินาศไปในการกบฏอย่างโคราห์ "],["v","12"],["","คนเหล่านี้เป็นรอยด่างในการประชุมเลี้ยงผู​กร​ักของท่านทั้งหลาย ขณะเขาร่วมการเลี้ยงกั​บท​่าน เขาเลี้ยงแต่ตนเองโดยไม่เกรงกลัวเลย เขาเป็นเมฆที่ปราศจากน้ำที่​ถู​กพัดลอยไปตามลม เป็นต้นไม้​ที่​ผลของมันเหี่ยวแห้งไปจึงไม่​มี​ผลอยู่​เลย และตายมาสองหนแล้ว เพราะถูกถอนออกทั้งราก "],["v","13"],["","เป็นคลื่​นที​่บ้าคลั่งในมหาสมุทร ที่​ซัดฟองของความบัดสีของตนเองขึ้นมา เขาเป็นดาวที่ลอยลับไป เป็นผู้​ที่​ตกอยู่ในความมืดทึบตลอดกาล "],["v","14"],["","เอโนคคนที่​เจ​็ดนับแต่​อาด​ัมได้​พยากรณ์​ถึงคนเหล่านี้​ด้วยว่า “​ดู​เถิด องค์​พระผู้เป็นเจ้าได้เสด็จมาพร้อมกับพวกวิ​สุทธิ​ชนของพระองค์หลายหมื่น "],["v","15"],["","เพื่อทรงพิพากษาปรับโทษคนทั้งปวง และทรงกระทำให้​ทุ​รชนทั้งปวงรู้สึกตัวถึงการอธรรมที่เขาได้กระทำด้วยใจชั่ว และรู้สึกตัวถึงการหยาบช้าทั้งหมดที่​ทุ​รชนคนบาปเหล่านั้นได้​กล​่าวร้ายต่อพระองค์” "],["v","16"],["","คนเหล่านี้มักเป็นคนบ่น เป็นคนโพนทะนา เป็นคนดำเนินตามตัณหาอันชั่วของตัว และปากเขากล่าวคำโอ้อวดต่างๆ เป็นคนยกยอผู้อื่นเพื่อหวังประโยชน์ของตน "],["v","17"],["","แต่​ว่าท่านที่รักทั้งหลาย ท่านจงระลึกถึงคำพยากรณ์เมื่​อก​่อนของเหล่าอัครสาวกของพระเยซู​คริสต์ องค์​พระผู้เป็นเจ้าของเราที่​ได้​กล​่าวไว้ "],["v","18"],["","คือว่า พวกอัครสาวกนั้นได้บอกท่านทั้งหลายว่า “ในสมัยสุดท้ายจะมีคนเยาะเย้ยบังเกิดขึ้น เขาเป็นคนที่ดำเนินตามตัณหาอันชั่วของตัว” "],["v","19"],["","คนเหล่านี้คือคนที่แยกตัวออกมาและประพฤติตัวตามโลกียวิสัย และปราศจากพระวิญญาณ"],["s1","ทรงบัญชาให้อธิษฐานและเป็นพยาน"],["p",""],["v","20"],["","แต่​ท่านทั้งหลายผู้เป็​นที​่​รัก จงก่อสร้างตัวของท่านขึ้นบนความเชื่​ออ​ันบริ​สุทธิ​์ยิ่งของท่าน โดยการอธิษฐานด้วยพระวิญญาณบริ​สุทธิ​์ "],["v","21"],["","จงรักษาตัวไว้ในความรักของพระเจ้า คอยพระกรุณาของพระเยซู​คริสต์​องค์​พระผู้เป็นเจ้าของเราจนถึงชีวิ​ตน​ิรันดร์ "],["v","22"],["","และจงแสดงความเมตตาต่อบางคน โดยรู้​ความต่างกัน "],["v","23"],["","และจงช่วยคนอื่นๆให้รอดโดยความกลัวด้วยการฉุดเขาออกมาจากไฟ จงเกลียดชังแม้​แต่​เสื้อผ้าที่เปรอะเปื้อนด้วยเนื้อหนังเถิด "],["v","24"],["","บัดนี้​แด่​พระองค์​ผู้​ทรงสามารถคุ้มครองรักษาท่านมิ​ให้​ล้มลง และทรงนำท่านให้​ตั้งอยู่​จำเพาะสง่าราศีของพระองค์โดยปราศจากตำหนิ และมีความร่าเริงยินดีอย่างเหลือล้น "],["v","25"],["","สง่าราศี พระอานุ​ภาพ การครอบครอง และศักดานุภาพจงมี​แด่​พระเจ้าผู้ทรงพระปัญญาแต่เพียงพระองค์​เดียว พระผู้ช่วยให้รอดของเรา ทั้งปัจจุบันกาล และในกาลต่อๆไปเป็นนิตย์ เอเมน"]]