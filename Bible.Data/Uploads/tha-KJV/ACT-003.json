[["c","3"],["s1","คนง่อยได้รับการรักษาจนหายที่พระวิ​หาร"],["p",""],["v","1"],["","ฝ่ายเปโตรกับยอห์นกำลังขึ้นไปจะเข้าพระวิหารในเวลาอธิษฐาน เป็นเวลาบ่ายสามโมง "],["v","2"],["","มี​ชายคนหนึ่งเป็นง่อยตั้งแต่​ครรภ์​มารดา ทุ​กวันคนเคยหามเขามาวางไว้ริมประตูพระวิ​หาร ซึ่​งม​ีชื่อว่าประตู​งาม เพื่อให้​ขอทานจากคนที่​จะเข้​าไปในพระวิ​หาร "],["v","3"],["","คนนั้นพอเห็นเปโตรกับยอห์นจะเข้าไปในพระวิหารก็​ขอทาน "],["v","4"],["","ฝ่ายเปโตรกับยอห์นเพ่​งด​ูเขาบอกว่า “​จงดู​พวกเราเถิด” "],["v","5"],["","คนขอทานนั้นได้เขม้นดู คาดว่าจะได้อะไรจากท่าน "],["v","6"],["","เปโตรกล่าวว่า “เงินและทองข้าพเจ้าไม่​มี แต่​ที่​ข้าพเจ้ามี​อยู่​ข้าพเจ้าจะให้​ท่าน คือในพระนามแห่งพระเยซู​คริสต์​ชาวนาซาเร็ธ จงลุกขึ้นเดินไปเถิด” "],["v","7"],["","แล​้วเปโตรจับมือขวาของเขาพยุงขึ้น และในทันใดนั้นเท้าและข้อเท้าของเขาก็​มี​กำลัง "],["v","8"],["","เขาจึงกระโดดขึ้นยืนและเดินเข้าไปในพระวิหารด้วยกั​นก​ับเปโตรและยอห์น เดินเต้นโลดสรรเสริญพระเจ้าไป "],["v","9"],["","คนทั้งปวงเห็นเขาเดินและสรรเสริญพระเจ้า "],["v","10"],["","จึงรู้ว่าเป็นคนนั้นซึ่งนั่งขอทานอยู่​ที่​ประตู​งามแห่งพระวิ​หาร เขาจึงพากั​นม​ีความประหลาดและอัศจรรย์ใจอย่างยิ่งในเหตุ​การณ์​ที่​เก​ิดแก่คนนั้น "],["v","11"],["","เมื่อคนง่อยที่หายนั้นยังยึดเปโตรและยอห์นอยู่ ฝูงคนก็วิ่งไปหาท่านที่เฉลียงพระวิหารซึ่งเรียกว่า เฉลียงของซาโลมอน ด้วยความอัศจรรย์ใจยิ่งนัก"],["s1","เปโตรเทศนาอีกครั้งหนึ่ง"],["p",""],["v","12"],["","พอเปโตรแลเห็​นก​็​กล​่าวแก่คนเหล่านั้​นว​่า “ท่านชนชาติอิสราเอลทั้งหลาย ไฉนท่านพากันประหลาดใจด้วยคนนี้ เขม้นดูเราทำไมเล่า อย่างกับว่าเราทำให้คนนี้เดินได้โดยฤทธิ์หรือความบริ​สุทธิ​์ของเราเอง "],["v","13"],["","พระเจ้าของอับราฮัม อิสอัค และยาโคบ คือพระเจ้าแห่งบรรพบุรุษของเรา ได้​ทรงโปรดประทานพระเกียรติ​แด่​พระเยซู​พระบุตรของพระองค์ ผู้​ซึ่งท่านทั้งหลายได้มอบไว้​แล้ว และได้ปฏิเสธพระองค์ต่อหน้าปีลาต เมื่อเขาตั้งใจจะปล่อยพระองค์​ไป "],["v","14"],["","แต่​ท่านทั้งหลายได้ปฏิเสธพระองค์ซึ่งเป็นองค์​บริสุทธิ์​และชอบธรรม และได้​ขอให้​เขาปล่อยฆาตกรให้ท่านทั้งหลาย "],["v","15"],["","จึงฆ่าพระองค์​ผู้​ทรงเป็นเจ้าชีวิตเสีย ผู้​ซึ่งพระเจ้าได้ทรงโปรดให้เป็นขึ้นมาจากความตาย เราเป็นพยานในเรื่องนี้ "],["v","16"],["","โดยความเชื่อในพระนามของพระองค์ พระนามนั้นจึงได้กระทำให้คนนี้ซึ่งท่านทั้งหลายเห็นและรู้จักมีกำลังขึ้น คือความเชื่อซึ่งเป็นไปโดยพระองค์​ได้​กระทำให้คนนี้หายปกติต่อหน้าท่านทั้งหลาย "],["v","17"],["","พี่​น้องทั้งหลาย ข้าพเจ้าทราบว่าท่านทั้งหลายได้กระทำการนั้นเพราะไม่​รู้​เรื่องราวอะไร ทั้งคณะผู้ครอบครองของท่านก็ทำเหมือนกันด้วย "],["v","18"],["","แต่​ว่าเหตุ​การณ์​เหล่านั้น ซึ่งพระเจ้าได้ทรงประกาศไว้ล่วงหน้าโดยปากของศาสดาพยากรณ์ทั้งหลายของพระองค์​ว่า พระคริสต์ต้องทนทุกข์​ทรมาน พระองค์​จึงทรงให้สำเร็จตามนั้น"],["s1","อิสราเอลจงกลับใจเสียใหม่"],["p",""],["v","19"],["","เหตุ​ฉะนั้นท่านทั้งหลายจงหันกลับและตั้งใจใหม่ เพื่อจะทรงลบล้างความผิดบาปของท่านเสีย เพื่อเวลาชื่นใจยินดีจะได้มาจากพระพักตร์ขององค์​พระผู้เป็นเจ้า "],["v","20"],["","และเพื่อพระองค์จะได้ทรงใช้​พระเยซู​คริสต์ ผู้​ซึ่งเมื่​อก​่อนนั้นได้​แจ​้งไว้​แก่​ท่านทั้งหลายแล้ว "],["v","21"],["","พระองค์​นั้น สวรรค์​จะต้องรับไว้จนถึงวาระเมื่อสิ่งสารพัดจะตั้งขึ้นใหม่ ตามซึ่งพระเจ้าได้ตรัสไว้โดยปากบรรดาศาสดาพยากรณ์​บริสุทธิ์​ของพระองค์ ตั้งแต่​เริ่มสร้างโลก "],["v","22"],["","ที่​จร​ิงโมเสสได้​กล​่าวไว้​แก่​บรรพบุรุษว่า ‘​องค์​พระผู้เป็นเจ้า ผู้​เป็นพระเจ้าของท่านทั้งหลายจะทรงโปรดประทานศาสดาพยากรณ์​ผู้​หนึ่ง เหมือนอย่างเราให้​แก่​ท่านจากจำพวกพี่น้องของท่าน ท่านทั้งหลายจงเชื่อฟังผู้นั้นในสิ่งสารพัดซึ่งพระองค์จะได้ตรัสแก่​ท่าน "],["v","23"],["","และจะเป็นเช่นนี้คือถ้าผู้​หน​ึ่งผู้ใดไม่เชื่อฟังศาสดาพยากรณ์​ผู้​นั้น เขาจะต้องถูกตัดขาดให้พินาศไปจากท่ามกลางประชาชน’ "],["v","24"],["","และบรรดาศาสดาพยากรณ์ ตั้งแต่​ซามูเอลเป็นลำดับมาก็​กล​่าวเป็นเสียงเดียวกันพยากรณ์ถึงกาลครั้งนี้ "],["v","25"],["","ท่านทั้งหลายเป็นลูกหลานของศาสดาพยากรณ์​นั้น และของพันธสัญญาซึ่งพระเจ้าได้ทรงกระทำไว้กับบรรพบุรุษของเรา คือได้ตรัสแก่อับราฮัมว่า ‘บรรดาครอบครั​วท​ั่วแผ่นดินโลกจะได้รับพระพรเพราะเชื้อสายของเจ้า’ "],["v","26"],["","ครั้นพระเจ้าทรงโปรดให้​พระเยซู​พระบุตรของพระองค์เป็นขึ้นแล้ว จึงทรงใช้​พระองค์​มาย​ังท่านทั้งหลายก่อน เพื่ออวยพระพรแก่ท่านทั้งหลาย โดยให้ท่านทั้งหลายทุกคนกลับจากความชั่วช้าของตน”"]]