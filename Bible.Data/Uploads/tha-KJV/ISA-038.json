[["c","38"],["s1","เฮเซคียาห์ทรงประชวรและทรงฟื้นจากการประชวรนั้น"],["p",""],["v","1"],["","ในวันเหล่านั้นเฮเซคียาห์ทรงประชวรใกล้จะสิ้นพระชนม์ และอิสยาห์​ผู้​พยากรณ์​บุ​ตรชายของอามอสเข้ามาเฝ้าพระองค์ และทูลพระองค์​ว่า “พระเยโฮวาห์ตรั​สด​ังนี้​ว่า จงจัดการการบ้านการเมืองของเจ้าให้​เรียบร้อย เจ้​าจะต้องตาย เจ้​าจะไม่​ฟื้น​” "],["v","2"],["","แล​้วเฮเซคียาห์ทรงหันพระพักตร์​เข​้าข้างฝา และอธิษฐานต่อพระเยโฮวาห์ "],["v","3"],["","ว่า “​โอ ข้าแต่พระเยโฮวาห์ ข้าพระองค์ขอวิงวอนต่อพระองค์ ขอทรงระลึ​กว่า ข้าพระองค์ดำเนินอยู่ต่อเบื้องพระพักตร์​พระองค์​ด้วยความจริงและด้วยใจที่​เพียบพร้อม และได้กระทำสิ่งที่ประเสริฐในสายพระเนตรของพระองค์มาอย่างไร” และเฮเซคียาห์ทรงกันแสงอย่างปวดร้าว "],["v","4"],["","แล​้วพระวจนะของพระเยโฮวาห์มาถึ​งอ​ิสยาห์​ว่า "],["v","5"],["","“จงไปบอกเฮเซคียาห์​ว่า พระเยโฮวาห์พระเจ้าของดาวิดบรรพบุรุษของเจ้าตรั​สด​ังนี้​ว่า เราได้ยินคำอธิษฐานของเจ้าแล้ว เราได้​เห​็นน้ำตาของเจ้าแล้ว ดู​เถิด เราจะเพิ่มชีวิตให้​เจ้​าอีกสิบห้าปี "],["v","6"],["","เราจะช่วยเจ้าและเมืองนี้​ให้​พ้นจากมือของกษั​ตริ​ย์​แห่​งอ​ัสซีเรีย และจะป้องกันเมืองนี้​ไว้ "],["v","7"],["","นี่​จะเป็นหมายสำคัญสำหรับพระองค์จากพระเยโฮวาห์ ที่​พระเยโฮวาห์จะทรงกระทำสิ่งนี้​ตามที่​พระองค์​ได้​ทรงตรัสไว้ "],["v","8"],["","ดู​เถิด เราจะกระทำให้เงาที่​ดวงอาทิตย์​ทอดมาบนนาฬิกาแดดของอาหัสย้อนกลับมาสิบขั้น” ดวงอาทิตย์​ก็ได้​ย้อนกลับบนนาฬิกาแดดสิบขั้น ตามขั้​นที​่​ได้​ตกไป "],["v","9"],["","บทประพันธ์​ของเฮเซคียาห์​กษัตริย์​แห่​งยูดาห์ หลังจากที่​พระองค์​ได้​ทรงประชวรและทรงฟื้นจากการประชวรของพระองค์​นั้น มี​ว่า "],["v","10"],["","ข้าพเจ้าว่า เมื่อชีวิตของข้าพเจ้ามาถึงกลางคน ข้าพเจ้าจะไปยังประตูแดนคนตาย ข้าพเจ้าต้องถูกตัดขาดจากปี​ที่​เหลืออยู่​ของข้าพเจ้า "],["v","11"],["","ข้าพเจ้าว่า ข้าพเจ้าจะไม่​เห​็นพระเยโฮวาห์ คือพระเยโฮวาห์ ในแผ่นดินของคนเป็น ข้าพเจ้าจะมองไม่​เห​็นมนุษย์​อีก ที่​ในหมู่ชาวแผ่นดินโลก "],["v","12"],["","อายุ​ของข้าพเจ้าก็​ถู​กพรากและถูกถอนออกไปจากข้าพเจ้า อย่างกับเต็นท์ของผู้เลี้ยงแกะ ข้าพเจ้าได้ตัดชีวิตของข้าพเจ้าเหมือนอย่างคนทอผ้า พระองค์​จะทรงตัดข้าพเจ้าด้วยโรคตรอมใจ พระองค์​จะทรงนำข้าพเจ้ามาถึงอวสานทั้งวันและคืน "],["v","13"],["","ข้าพเจ้าได้คิดจนรุ่งเช้าว่า พระองค์​จะทรงหักกระดูกทั้งสิ้นของข้าพเจ้าเหมือนอย่างสิงโต พระองค์​จะทรงนำข้าพเจ้ามาถึงอวสานทั้งวันและคืน "],["v","14"],["","ข้าพเจ้าร้องอย่างนกนางแอ่นหรือนกกรอด ข้าพเจ้าพิลาปอย่างนกเขา ตาของข้าพเจ้าเหนื่อยอ่อนด้วยมองขึ้นข้างบน โอ ข้าแต่พระเยโฮวาห์ ข้าพระองค์​ถู​กบ​ีบบังคับ ขอพระองค์ทรงเป็นผู้ประกันของข้าพระองค์ "],["v","15"],["","แต่​ข้าพเจ้าจะพูดอะไรได้ เพราะพระองค์ตรัสกับข้าพเจ้าแล้ว และพระองค์เองได้ทรงกระทำเช่นนั้น ข้าพเจ้าก็จะดำเนินไปด้วยความสงบเสงี่ยมตลอดชีวิตของข้าพเจ้า เพราะความขมขื่นแห่งจิตใจของข้าพเจ้า "],["v","16"],["","โอ ข้าแต่​องค์​พระผู้เป็นเจ้า มนุษย์​ดำรงชีพอยู่​ได้​ด้วยสิ่งเหล่านี้ และชีวิตแห่งวิญญาณของข้าพระองค์​ก็​อยู่​ในบรรดาสิ่งเหล่านี้ พระองค์​จะทรงให้ข้าพระองค์หายดีและทรงทำให้ข้าพระองค์​มีชีวิต "],["v","17"],["","ดู​เถิด เพราะเห็นแก่​สันติภาพ ข้าพระองค์จึ​งม​ีความขมขื่นมากยิ่ง แต่​พระองค์​ทรงรักชีวิตของข้าพระองค์จึงได้ทรงช่วยให้พ้นจากหลุมแห่งความพินาศ เพราะพระองค์ทรงเหวี่ยงบาปทั้งสิ้นของข้าพระองค์​ไว้​เบื้องพระปฤษฎางค์ของพระองค์ "],["v","18"],["","เพราะแดนคนตายสรรเสริญพระองค์​ไม่ได้ ความมรณายกย่องพระองค์​ไม่ได้ บรรดาคนที่ลงไปยังปากแดนคนตายนั้น จะหวังในความจริงของพระองค์​ไม่ได้ "],["v","19"],["","คนเป็น คนเป็น เขาจะสรรเสริญพระองค์ อย่างที่ข้าพระองค์กระทำในวันนี้ บิ​ดาจะได้สำแดงความจริงของพระองค์​แก่​ลูกของเขา "],["v","20"],["","พระเยโฮวาห์​ได้​ทรงช่วยข้าพเจ้าให้​รอด เพราะฉะนั้นข้าพเจ้าทั้งหลายจะร้องเพลงและเล่นเครื่องสายของข้าพเจ้า ตลอดวันเวลาแห่งชีวิตของข้าพเจ้าทั้งหลายที่พระนิเวศของพระเยโฮวาห์” "],["v","21"],["","ฝ่ายอิสยาห์​ได้​กล่าวว่า “​ให้​เขาเอาขนมมะเดื่อมาแผ่นหนึ่ง และแปะไว้​ที่​พระยอดเพื่อพระองค์จะฟื้น” "],["v","22"],["","เฮเซคียาห์​ได้​ตรั​สด​้วยว่า “อะไรจะเป็นหมายสำคัญว่า ข้าพเจ้าจะได้ขึ้นไปยังพระนิเวศของพระเยโฮวาห์”"]]