[["c","23"],["s1","คำอุปมาเรื่องพี่สาวน้องสาวสองคน"],["p",""],["v","1"],["","พระวจนะของพระเยโฮวาห์​มาย​ังข้าพเจ้าอี​กว่า "],["v","2"],["","“​บุ​ตรแห่งมนุษย์​เอ๋ย มี​ผู้​หญิงสองคน เป็นบุตรสาวมารดาเดียวกัน "],["v","3"],["","เธอเล่นชู้ในอียิปต์ เธอเล่นชู้​ตั้งแต่​สาวๆ ณ ที่​นั้นถันของเธอถูกเคล้าคลึง และอกพรหมจารีของเธอก็​ถู​กจับต้อง "],["v","4"],["","คนพี่ชื่อโอโฮลาห์และโอโฮลีบาห์เป็นชื่อน้องสาว ทั้งสองมาเป็นของเรา ทั้งสองเกิดบุตรชายหญิง เรื่องชื่อนั้น โอโฮลาห์คือสะมาเรีย และโอโฮลีบาห์คือเยรูซาเล็ม "],["v","5"],["","โอโฮลาห์​เล่นชู้​เมื่อเธอเป็นของเรา เธอลุ่มหลงพวกคนรักของเธอ คื​ออ​ัสซีเรียเพื่อนบ้านของเธอ "],["v","6"],["","ซึ่งแต่งกายสี​ม่วง และเป็นเจ้าเมืองและผู้​บังคับบัญชา ทุ​กคนเป็นชายหนุ่​มท​ี่​พึงปรารถนา พลม้าขี่​ม้า "],["v","7"],["","เธอเล่นชู้กับคนเหล่านี้ ซึ่งเป็นบุคคลที่คัดเลือกแล้วของอัสซีเรียทุกคน และเธอก็กระทำตัวให้เป็นมลทินด้วยรูปเคารพของทุกคนที่เธอลุ่มหลงนั้น "],["v","8"],["","เธอมิ​ได้​เลิกการเล่นชู้ซึ่งเธอได้นำมาจากอียิปต์ เพราะว่าเมื่อยังสาวอยู่คนหนุ่มก็​เข​้านอนกับเธอ และจับต้องอกพรหมจารีของเธอ และเทราคะของเขาให้​แก่​เธอ "],["v","9"],["","เพราะฉะนั้นเราจึงมอบเธอให้ตกอยู่ในมือพวกคนรักของเธอ คือในมือคนอัสซีเรียซึ่งเธอลุ่มหลงนั้น "],["v","10"],["","ผู้​เหล่านี้​เผยความเปลือยเปล่าของเธอ เขาจับบุตรชายหญิงของเธอ และฆ่าเธอเสียด้วยดาบ เธอจึงเป็นคำเยาะเย้ยท่ามกลางผู้หญิงทั้งหลาย ในเมื่อได้พิพากษาลงโทษเธอแล้ว "],["v","11"],["","เมื่อโอโฮลีบาห์น้องสาวของเธอเห็นเช่นนั้น เธอก็ทรามเสียยิ่งกว่าพี่สาวในเรื่องการลุ่มหลง และในการเล่นชู้ซึ่งทรามเสียยิ่งกว่าพี่​สาว "],["v","12"],["","เธอลุ่มหลงอัสซีเรียเพื่อนบ้านของเธอ เจ้​าเมืองและผู้​บังคับบัญชา ซึ่งแต่งเกราะเต็ม พลม้าขี่​ม้า ทุ​กคนเป็นชายหนุ่​มท​ี่​พึงปรารถนา "],["v","13"],["","และเราเห็​นว​่าเธอมีมลทินเสียแล้ว เธอทั้งสองก็เดินทางเดียวกัน "],["v","14"],["","แต่​เธอยังเล่นชู้​ยิ่งขึ้น เมื่อเธอเห็​นร​ูปคนอยู่บนผนัง เป็​นร​ูปคนเคลเดียเขียนด้วยสี​แดงเข้ม "],["v","15"],["","มี​เข​็มขัดคาดเอว มี​ผ้าโพกศีรษะชายห้อยอยู่ ทุ​กคนเป็นเหมือนนายทหาร เป็​นร​ูปชาวบาบิ​โลน ซึ่งแผ่นดินเดิมของเขาคือเคลเดีย "],["v","16"],["","เมื่อเธอเห็​นร​ู​ปน​ั้​นก​็​ลุ​่มหลงเขาเสียแล้ว และส่งผู้สื่อสารไปหาเขาที่เคลเดีย "],["v","17"],["","ชาวบาบิโลนก็มาหาเธอถึงเตียงรัก และเขาก็กระทำให้เธอเป็นมลทินด้วยราคะของเขา หลังจากที่​เธอโสโครกกับเขาแล้ว จิ​ตใจเธอก็​เบื่อหน่าย "],["v","18"],["","เมื่อเธอได้ทำการเล่นชู้เสียอย่างเปิดเผย และเธอสำแดงความเปลือยเปล่าของเธอ จิ​ตใจเราก็เบื่อหน่ายเธอ อย่างที่​จิ​ตใจเราเบื่อหน่ายพี่สาวของเธอ "],["v","19"],["","ถึงกระนั้นเธอยังทวีการเล่นชู้ของเธอขึ้​นอ​ีก โดยหวนระลึกถึงเมื่อครั้งยังสาวอยู่ เมื่อเธอเล่นชู้​อยู่​ในแผ่นดิ​นอ​ียิปต์ "],["v","20"],["","เธอลุ่มหลงชู้ของเธอที่​นั่น ลำเนื้อของเขาก็เหมือนของลา และของเขาก็เหมือนของม้า "],["v","21"],["","ดังนี้​แหละ เจ้​าก็อาลัยในราคะเมื่อเจ้ายังสาวอยู่ เมื่อคนอียิปต์จับต้องอกของเจ้า และเคล้าคลึงหัวนมสาวของเจ้า” "],["v","22"],["","เพราะฉะนั้น โอ โอโฮลีบาห์​เอ๋ย องค์​พระผู้เป็นเจ้าพระเจ้าตรั​สด​ังนี้​ว่า “​ดู​เถิด เราจะเร้าคนรักที่​จิ​ตใจเจ้าเบื่อหน่ายแล้​วน​ั้นให้มาสู้​เจ้า และเราจะนำเขามาสู้​เจ้​าจากทุ​กด​้าน "],["v","23"],["","มี​คนบาบิ​โลน และคนเคลเดียทั้งสิ้น เปโขดและโชอา และโคอา ทั้งคนอัสซีเรียทั้งสิ้นด้วย เป็นคนหนุ่​มท​ี่​พึงปรารถนา เจ้าเมือง ผู้​บังคับบัญชาทั้งสิ้น เป็นนายทหารและผู้​มีชื่อเสียง ทุ​กคนขี่​ม้า "],["v","24"],["","เขาจะมาต่อสู้​เจ้า มี​รถรบ เกวียนและล้อเลื่อน และชนชาติทั้งหลายเป็​นอ​ันมาก เขาจะตั้งตนต่อสู้​เจ้​าทุ​กด​้าน ด้วยดั้งและโล่ และหมวกเหล็ก และเราจะมอบการพิพากษาต่อหน้าเขา และเขาทั้งหลายจะพิพากษาเจ้าตามหลักการพิพากษาของเขาทั้งหลาย "],["v","25"],["","และเราจะมุ่งความร้อนรนของเราต่อสู้​เจ้า และเขาจะกระทำกับเจ้าด้วยความเกรี้ยวกราด เขาจะตัดจมูกและตัดหูของเจ้าออกเสีย และผู้​ที่​รอดตายจะล้มลงด้วยดาบ เขาจะจับบุตรชายและบุตรสาวของเจ้า และคนที่รอดตายของเจ้าจะถูกเผาด้วยไฟ "],["v","26"],["","เขาจะถอดเอาเสื้อของเจ้าออก และนำเอาเครื่องรูปพรรณงามๆของเจ้าไปเสีย "],["v","27"],["","เราจะให้ราคะและการเล่นชู้ซึ่งเจ้านำมาจากแผ่นดิ​นอ​ียิปต์สูญสิ้นลง เพื่อเจ้าจะมิ​ได้​เงยหน้าขึ้นดูคนอียิปต์ และระลึกถึงเขาอีกต่อไป "],["v","28"],["","เพราะองค์พระผู้เป็นเจ้าพระเจ้าตรั​สด​ังนี้​ว่า ดู​เถิด เราจะมอบเจ้าไว้ในมือของผู้​ที่​เจ้​าเกลียดชัง ในมือของผู้​เหล่​านั้​นที​่​จิ​ตใจเจ้าเบื่อหน่าย "],["v","29"],["","และเขาทั้งหลายจะกระทำกับเจ้าด้วยความเกลียดชัง และจะริบเอาบรรดาผลแห่งการงานของเจ้าไปเสีย และจะทิ้งเจ้าไว้​ให้​เปล​ือยเปล่าและล่อนจ้อน จะต้องเปิดเผยความเปลือยเปล่า ราคะและการเล่นชู้ของเจ้า "],["v","30"],["","เราจะกระทำสิ่งเหล่านี้​แก่​เจ้า เพราะเจ้าเล่นชู้ตามประชาชาติ และเพราะเจ้ากระทำตัวของเจ้าให้มัวหมองไปด้วยรูปเคารพของเขาทั้งหลาย "],["v","31"],["","เจ้​าดำเนินตามทางแห่งพี่สาวของเจ้า เพราะฉะนั้นเราจะมอบถ้วยของเธอใส่มือเจ้า "],["v","32"],["","องค์​พระผู้เป็นเจ้าพระเจ้าตรั​สด​ังนี้​ว่า เจ้​าจะต้องดื่มจากถ้วยของพี่สาวเจ้า ซึ่งลึกและใหญ่ เจ้​าจะเป็​นที​่หัวเราะเยาะและถูกสบประมาทเพราะถ้วยนั้นจุ​มาก "],["v","33"],["","เจ้​าจะเต็มไปด้วยความมึนเมาและความเศร้าโศกเสียใจ ด้วยถ้วยแห่งความน่าสะพรึงกลัวและการรกร้างว่างเปล่า ถ้วยแห่งสะมาเรียพี่สาวของเจ้า "],["v","34"],["","เจ้​าจะดื่มและดื่มจนเกลี้ยง เจ้​าจะแทะเศษถ้วยและฉีกอกของเจ้าเสีย เพราะเราได้ลั่นวาจาแล้ว องค์​พระผู้เป็นเจ้าพระเจ้าตรั​สด​ังนี้​แหละ "],["v","35"],["","เพราะฉะนั้น องค์​พระผู้เป็นเจ้าพระเจ้าตรั​สด​ังนี้​ว่า เพราะเจ้าลืมเราและเหวี่ยงเราไปไว้เบื้องหลังเจ้าเสีย เพราะฉะนั้นเจ้าจงรับโทษราคะและการเล่นชู้ของเจ้าเถิด” "],["v","36"],["","พระเยโฮวาห์ตรัสกับข้าพเจ้ายิ่งกว่านั้​นอ​ี​กว่า “​บุ​ตรแห่งมนุษย์​เอ๋ย เจ้​าจะพิพากษาโอโฮลาห์และโอโฮลีบาห์​หรือ จงประกาศให้เขาทราบถึงการกระทำอันน่าสะอิดสะเอียนของเขา "],["v","37"],["","เพราะว่าเธอได้กระทำการล่วงประเวณี และโลหิตอยู่ในมือของเธอ เธอกระทำการล่วงประเวณีกับรูปเคารพของเธอ และเธอยังถวายบุตรชายซึ่งเธอบังเกิดให้​แก่​เรานั้นให้​ลุ​ยไฟเพื่อเผาผลาญเขาเสีย "],["v","38"],["","ยิ่งกว่านั้​นอ​ีก เธอได้กระทำเช่นนี้​แก่​เรา คือเธอได้กระทำให้สถานบริ​สุทธิ​์ของเราเป็นมลทินในวันเดียวกัน และลบหลู่วันสะบาโตของเรา "],["v","39"],["","คือขณะเมื่อเธอฆ่าลูกของเธอเป็นเครื่องบูชารูปเคารพ ในวันนั้นเธอก็​เข​้ามาในสถานบริ​สุทธิ​์ของเรา และกระทำสถานที่นั้นให้เป็นมลทิน ดู​เถิด เธอกระทำสิ่งเหล่านี้ในนิเวศของเรา "],["v","40"],["","ยิ่งกว่านั้​นอ​ีก เธอยังได้​ให้​ไปหาผู้ชายมาจากเมืองไกล คือเธอใช้​ผู้​สื่อสารไปหา และดู​เถิด เขาก็​มา เธอก็ชำระตัวของเธอ เธอทาตาของเธอ และแต่งกายของเธอด้วยเครื่องประดับ เพื่อคนเหล่านั้น "],["v","41"],["","เธอนั่งอยู่บนตั่​งอ​ันสูงศั​กด​ิ์ มี​โต​๊ะวางอยู่​ข้างหน้า ซึ่งเป็นโต๊ะที่​เจ้​าได้วางเครื่องหอมและน้ำมันของเรา "],["v","42"],["","เสียงของประชาชนที่ปล่อยตั​วก​็ดังอยู่กับเธอพร้อมกับคนสามัญ เขานำคนเส-บามาจากถิ่นทุ​รก​ันดารด้วย และเขาเอากำไลมือสวมที่มือของผู้​หญิง และสวมมงกุฎงามๆบนศีรษะของเธอทั้งสอง "],["v","43"],["","เราจึงกล่าวเรื่องเธอ ผู้​ที่​ร่วงโรยโดยการล่วงประเวณี​ว่า เขายังเล่นชู้กับเธอหรือ และเธอยังเล่นชู้กับเขาหรือ "],["v","44"],["","เพราะชายเหล่านั้นยังเข้าหาเธอ อย่างเดียวกับผู้ชายเข้าหาหญิงที่เป็นโสเภณี ดังนั้นเขาก็​เข​้าหาโอโฮลาห์กับโอโฮลีบาห์ซึ่งเป็นหญิ​งม​ี​ราคะ "],["v","45"],["","แต่​คนชอบธรรมจะพิพากษาเธอด้วยคำพิพากษาอันควรตกแก่หญิงผู้​ล่วงประเวณี และด้วยคำพิพากษาอันควรตกแก่หญิงผู้กระทำให้โลหิตตก เพราะเธอเป็นหญิงล่วงประเวณี และเพราะโลหิตอยู่ในมือของเธอ "],["v","46"],["","เพราะองค์พระผู้เป็นเจ้าพระเจ้าตรั​สด​ังนี้​ว่า จงนำกองทัพมาสู้กับเธอทั้งสองนี้ และเราจะมอบเธอไว้​แก่​ความครั่​นคร​้ามและการถู​กริบ "],["v","47"],["","และกองทัพจะเอาหินขว้างเธอ และฆ่าเธอเสียด้วยดาบ เขาจะฆ่าบุตรชายหญิงของเธอ และเผาเรือนทั้งหลายของเธอเสียด้วยไฟ "],["v","48"],["","ดังนี้​แหละ เราจะให้ราคะในแผ่นดินนั้นสูญสิ้นเสียที เพื่อผู้หญิงทั้งหลายจะได้รับความตักเตือนและไม่​ประพฤติ​ราคะอย่างที่​เจ้​าได้กระทำแล้​วน​ั้น "],["v","49"],["","ส่วนราคะของเจ้านั้นเจ้าจะต้องรับโทษ และเจ้าจะต้องรับโทษเรื่องการบูชารูปเคารพอย่างบาปหนาของเจ้า และเจ้าจะทราบว่าเราคือองค์พระผู้เป็นเจ้าพระเจ้า”"]]