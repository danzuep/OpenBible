[["c","24"],["s1","กษัตริย์​ผู้​ทรงสง่าราศี เพลงสดุ​ดี​ของดาวิด"],["p",""],["v","1"],["","แผ่​นดินโลกกับสรรพสิ่งในโลกนั้นเป็นของพระเยโฮวาห์ ทั้งพิภพกับบรรดาผู้​ที่อยู่​ในพิภพนั้น "],["v","2"],["","เพราะพระองค์เองทรงประดิษฐานแผ่นดินไว้บนทะเลและทรงสถาปนามันไว้เหนือน้ำ "],["v","3"],["","ผู้​ใดจะขึ้นไปบนภูเขาของพระเยโฮวาห์ และผู้ใดจะยืนอยู่ในที่​บริสุทธิ์​ของพระองค์ "],["v","4"],["","คือผู้​ที่​มี​มือสะอาดและใจบริ​สุทธิ​์ ผู้​ที่​มิได้​ปลงใจในสิ่งไร้สาระและมิ​ได้​ปฏิญาณอย่างหลอกลวง "],["v","5"],["","เขาจะรับพระพรจากพระเยโฮวาห์ และความชอบธรรมจากพระเจ้าแห่งความรอดของเขา "],["v","6"],["","อย่างนี้​แหละเป็นยุคที่เสาะหาพระองค์ ที่​เสาะหาพระพักตร์ของพระองค์ โอ ยาโคบเอ๋ย เซลาห์ "],["v","7"],["","โอ ประตู​เมืองเอ๋ย จงยกหัวของเจ้าขึ้นเถิด บานประตู​นิรันดร์​เอ๋ย จงยกขึ้นเถิด เพื่อกษั​ตริ​ย์​ผู้​ทรงสง่าราศีจะได้เสด็จเข้ามา "],["v","8"],["","กษัตริย์​ผู้​ทรงสง่าราศีนั้นคือผู้​ใด คือพระเยโฮวาห์ ผู้​เข​้มแข็งและทรงอานุ​ภาพ พระเยโฮวาห์​ผู้​ทรงอานุภาพในสงคราม "],["v","9"],["","โอ ประตู​เมืองเอ๋ย จงยกหัวของเจ้าขึ้นเถิด บานประตู​นิรันดร์​เอ๋ย จงยกขึ้นเถิด เพื่อกษั​ตริ​ย์​ผู้​ทรงสง่าราศีจะได้เสด็จเข้ามา "],["v","10"],["","กษัตริย์​ผู้​ทรงสง่าราศีนั้นคือผู้​ใด คือพระเยโฮวาห์จอมโยธา พระองค์​ทรงเป็นกษั​ตริ​ย์​ผู้​ทรงสง่าราศี เซลาห์"]]