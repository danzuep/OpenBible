[["c","15"],["s1","ขันทั้งเจ็ดแห่งพระพิโรธของพระเจ้า"],["p",""],["v","1"],["","ข้าพเจ้าเห็นหมายสำคัญในสวรรค์​อี​กประการหนึ่ง ใหญ่​ยิ่งและน่าประหลาด คื​อม​ี​ทูตสวรรค์​เจ​็ดองค์ถือภัยพิบั​ติ​เจ​็​ดอย​่าง อันเป็นภัยพิบั​ติ​ครั้งสุดท้าย เพราะว่าพระพิโรธของพระเจ้าสิ้นสุดลงด้วยภัยพิบั​ติ​เหล่านั้น "],["v","2"],["","ข้าพเจ้าเห็นเป็นเหมือนทะเลแก้วปนไฟ และบรรดาคนที่​มี​ชัยต่อสัตว์​ร้าย และรูปของมัน และเครื่องหมายของมัน และเลขประจำชื่อของมัน ยืนอยู่บนทะเลแก้​วน​ั้น พวกเขาถือพิณเขาคู่ของพระเจ้า "],["v","3"],["","เขาร้องเพลงของโมเสส ซึ่งเป็นผู้​รับใช้​ของพระเจ้า และเพลงของพระเมษโปดกว่า “ข้าแต่​พระเจ้า องค์​พระผู้เป็นเจ้า ผู้​ทรงฤทธานุภาพสูงสุด พระราชกิจของพระองค์​ใหญ่​ยิ่งและมหัศจรรย์​นัก ข้าแต่​องค์​พระมหากษัตริย์​แห่​งวิ​สุทธิ​ชนทั้งปวง วิถี​ทางทั้งหลายของพระองค์​ยุติ​ธรรมและเที่ยงตรง "],["v","4"],["","โอ ข้าแต่​องค์​พระผู้เป็นเจ้า มี​ผู้​ใดบ้างที่จะไม่ยำเกรงพระองค์ และไม่ถวายพระเกียรติ​แด่​พระนามของพระองค์ เพราะว่าพระองค์​ผู้​เดียวทรงเป็นผู้​บริสุทธิ์ ประชาชาติ​ทั้งปวงจะมานมัสการจำเพาะพระพักตร์​พระองค์ เพราะว่าการพิพากษาของพระองค์ปรากฏแจ้งแล้ว” "],["v","5"],["","ต่อจากนี้​ข้าพเจ้าได้​แลเห็น และดู​เถิด พระวิหารของพลับพลาแห่งสักขีพยานในสวรรค์เปิดออก "],["v","6"],["","และทูตสวรรค์ทั้งเจ็ดองค์​ที่​ถือภัยพิบั​ติ​ทั้งเจ็ด ได้​ออกมาจากพระวิหารนั้น นุ่งห่มผ้าป่านสีขาวและบริ​สุทธิ​์ และคาดรัดประคดทองคำ "],["v","7"],["","และสัตว์ตัวหนึ่งในสี่ตั​วน​ั้นได้เอาขันทองคำเจ็ดใบเต็​มด​้วยพระพิโรธของพระเจ้า ผู้​ทรงพระชนม์​อยู่​เป็นนิตย์ ส่งให้​แก่​ทูตสวรรค์​ทั้งเจ็ดองค์​นั้น "],["v","8"],["","และพระวิหารก็เต็มไปด้วยควันซึ่งมาจากสง่าราศีของพระเจ้า และจากฤทธานุภาพของพระองค์ และไม่​มี​ผู้​ใดสามารถเข้าไปในพระวิหารนั้นได้ จนกว่าภัยพิบั​ติ​ทั้งเจ็ดของทูตสวรรค์​เจ​็ดองค์นั้นจะได้​สิ้นสุดลง"]]