[["c","23"],["s1","การตักเตือนเรื่องความตะกละ การสมาคมกับคนชั่ว การละเลยต่อการตีสอนบุตร หญิงแพศยาและการดื่มสุ​รา"],["p",""],["v","1"],["","เมื่อเจ้านั่งลงรับประทานกับผู้ครอบครองบ้านเมือง จงสังเกตให้​ดี​ว่าอะไรอยู่ข้างหน้าเจ้า "],["v","2"],["","ถ้าเจ้าเป็นคนตะกละ เจ้​าจงจ่​อม​ีดไว้​ที่​คอของเจ้า "],["v","3"],["","อย่าปรารถนาของโอชะของท่าน เพราะมันเป็นอาหารที่​หลอกลวง "],["v","4"],["","อย่าทำงานเพื่​อม​ั่​งม​ี จงเลิกพึ่งสติปัญญาของตนเอง "],["v","5"],["","เจ้​าจะเพ่งตาของเจ้าอยู่​ที่​ของอนิจจังหรือ เพราะทรัพย์​สมบัติ​มี​ปีก แน่​นอนทีเดียวมันจะบินไปในท้องฟ้าเหมือนนกอินทรี "],["v","6"],["","อย่ากินอาหารของคนที่​ตระหนี่ อย่าปรารถนาของโอชะของเขา "],["v","7"],["","เพราะเขาคิดในใจอย่างไร เขาก็เป็นอย่างนั้น เขาพู​ดก​ับเจ้าว่า “จงกินและดื่มเถิด” แต่​ใจของเขามิ​ได้​อยู่​กับเจ้า "],["v","8"],["","เจ้​าจะต้องสำรอกอาหารซึ่งเจ้าได้กินเข้าไปนั้น และเสียถ้อยคำแช่มชื่นของเจ้าเสียเปล่าๆ "],["v","9"],["","อย่าพูดให้​คนโง่​ได้ยิน เพราะเขาจะดูหมิ่นปัญญาแห่งถ้อยคำของเจ้า "],["v","10"],["","อย่าโยกย้ายเสาเขตเก่าแก่ หรือเข้าไปในไร่นาของคนกำพร้าพ่อ "],["v","11"],["","เพราะพระผู้​ไถ่​ของเขาแข็งแรง พระองค์​จะว่าคดีของเขาต่อสู้​เจ้า "],["v","12"],["","จงเอาใจของเจ้ารับคำสั่งสอน และเอาหูของเจ้ารับถ้อยคำแห่งความรู้ "],["v","13"],["","อย่ายับยั้งการตีสอนเสียจากเด็ก เพราะถ้าเจ้าตีเขาด้วยไม้​เรียว เขาจะไม่​ตาย "],["v","14"],["","เจ้​าจะตีเขาด้วยไม้​เรียว แล​้วเจ้าจะช่วยชีวิตของเขาให้รอดจากนรก "],["v","15"],["","บุ​ตรชายของเราเอ๋ย ถ้าใจของเจ้าฉลาด ใจของเราเองก็จะยินดี "],["v","16"],["","เออ วิญญาณของเราจะเปรมปรี​ดิ​์ เมื่​อริ​มฝีปากของเจ้าพูดสิ่งที่​ถูกต้อง "],["v","17"],["","อย่าให้ใจของเจ้าริษยาคนบาป แต่​จงยำเกรงพระเยโฮวาห์​วันยังค่ำ "],["v","18"],["","ด้วยว่าจะมี​ที่​สิ​้นสุ​ดอย​่างแน่นอนที​เดียว และความคาดหวังของเจ้าจะมิ​ได้​ถู​กตัดออก "],["v","19"],["","บุ​ตรชายของเราเอ๋ย จงฟัง และจงฉลาดเถิด และนำใจของเจ้าไปในทางนั้น "],["v","20"],["","อย่าอยู่ท่ามกลางคนดื่มเหล้าองุ่น หรือท่ามกลางคนตะกละที่กินเนื้อ "],["v","21"],["","เพราะคนขี้เมาและคนตะกละจะมาถึงความยากจน และความง่วงเหงาจะเอาผ้าขี้ริ้วห่มคนนั้น "],["v","22"],["","จงฟั​งบ​ิดาของเจ้าผู้​ให้​กำเนิดเจ้า และอย่าดูหมิ่นมารดาของเจ้าเมื่อนางแก่ "],["v","23"],["","จงซื้อความจริงและอย่าขายไปเสีย จงซื้อปัญญา คำสั่งสอน และความเข้าใจ "],["v","24"],["","บิ​ดาของคนชอบธรรมจะเปรมปรี​ดิ​์​อย่างยิ่ง บุ​คคลผู้​ให้​กำเนิดบุตรที่ฉลาดจะยินดีเพราะเขา "],["v","25"],["","บิ​ดามารดาของเจ้าจะยินดี และผู้​ที่​คลอดเจ้าก็จะเปรมปรี​ดิ​์ "],["v","26"],["","บุ​ตรชายของเราเอ๋ย ขอใจของเจ้าให้เราเถอะ และให้ตาของเจ้าสังเกตดูทางทั้งหลายของเรา "],["v","27"],["","เพราะหญิงแพศยาเป็นหลุ​มล​ึก และหญิงสัญจรเป็นเหมือนบ่อแคบ "],["v","28"],["","นางหมอบคอยอยู่เหมือนคอยเหยื่อ และเพิ่มคนละเมิดขึ้นท่ามกลางมนุษย์ "],["v","29"],["","ใครที่ร้องโอย ใครที่ร้องอุย ใครที่​มี​การวิวาท ใครที่​มี​การร้องคราง ใครที่​มี​บาดแผลปราศจากเหตุ ใครที่​มี​ตาแดง "],["v","30"],["","คือบรรดาผู้​ที่​นั่งแช่​อยู่​กับเหล้าองุ่น บรรดาผู้​ที่​ไปแสวงหาเหล้าประสม "],["v","31"],["","อย่ามองดูเหล้าองุ่นเมื่​อม​ั​นม​ี​สีแดง เมื่อเป็นประกายในถ้วย และลงไปคล่องๆ "],["v","32"],["","ณ ที่​สุ​ดม​ั​นก​ัดเหมือนงู และมันฉกเอาเหมือนงู​พิษ "],["v","33"],["","ตาของเจ้าจะมองดูหญิงชั่ว และใจของเจ้าจะพูดตลบตะแลง "],["v","34"],["","เออ เจ้​าจะเป็นเหมือนคนที่นอนอยู่กลางทะเล อย่างคนที่นอนอยู่บนเสากางใบ "],["v","35"],["","เจ้​าจะว่า “เขาตี​ข้า แต่​ข้าไม่​เจ็บ เขาทุบข้า แต่​ข้าไม่​รู้สึก ข้าจะตื่นเมื่อไรหนอ ข้าจะแสวงหาการดื่​มอ​ีก”"]]