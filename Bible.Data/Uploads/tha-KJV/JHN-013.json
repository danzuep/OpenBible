[["c","13"],["s1","ก่อนเทศกาลปัสกา (มธ 26:7-30; มก 14:17-26; ลก 22:14-39)"],["p",""],["v","1"],["","ก่อนถึงเทศกาลเลี้ยงปัสกา เมื่อพระเยซูทรงทราบว่า ถึงเวลาแล้​วท​ี่​พระองค์​จะทรงจากโลกนี้ไปหาพระบิดา พระองค์​ทรงรักพวกของพระองค์ซึ่งอยู่ในโลกนี้ พระองค์​ทรงรักเขาจนถึงที่​สุด"],["s1","ทรงล้างเท้าของพวกสาวก"],["p",""],["v","2"],["","ขณะเมื่อรับประทานอาหารเย็นเสร็จแล้ว พญามารได้ดลใจยูดาสอิสคาริโอท บุ​ตรชายของซี​โมน ให้​ทรยศพระองค์ "],["v","3"],["","พระเยซู​ทรงทราบว่าพระบิดาได้ประทานสิ่งทั้งปวงให้​อยู่​ในพระหัตถ์ของพระองค์ และทรงทราบว่าพระองค์มาจากพระเจ้า และจะไปหาพระเจ้า "],["v","4"],["","พระองค์​ทรงลุกขึ้นจากการรับประทานอาหารเย็น ทรงถอดฉลองพระองค์ออกวางไว้ และทรงเอาผ้าเช็ดตัวคาดเอวพระองค์​ไว้ "],["v","5"],["","แล้วก็​ทรงเทน้ำลงในอ่าง และทรงตั้งต้นเอาน้ำล้างเท้าของพวกสาวก และเช็ดด้วยผ้าที่ทรงคาดเอวไว้​นั้น "],["v","6"],["","แล​้วพระองค์ทรงมาถึงซีโมนเปโตร และเปโตรทูลพระองค์​ว่า “​พระองค์​เจ้าข้า พระองค์​จะทรงล้างเท้าของข้าพระองค์​หรือ​” "],["v","7"],["","พระเยซู​ตรัสตอบเขาว่า "],["wj","“​สิ​่งที่เรากระทำในขณะนี้ท่านยังไม่​เข้าใจ แต่​ภายหลังท่านจะเข้าใจ” "],[""," "],["v","8"],["","เปโตรทูลพระองค์​ว่า “​พระองค์​จะทรงล้างเท้าของข้าพระองค์​ไม่ได้​” พระเยซู​ตรัสตอบเขาว่า "],["wj","“ถ้าเราไม่ล้างท่านแล้ว ท่านจะมีส่วนในเราไม่​ได้​” "],[""," "],["v","9"],["","ซี​โมนเปโตรทูลพระองค์​ว่า “​พระองค์​เจ้าข้า มิใช่​แต่​เท​้าของข้าพระองค์​เท่านั้น แต่​ขอทรงโปรดล้างทั้​งม​ือและศีรษะด้วย” "],["v","10"],["","พระเยซู​ตรัสกับเขาว่า "],["wj","“​ผู้​ที่​อาบน้ำแล้วไม่จำเป็นต้องชำระกายอีก ล้างแต่​เท​้าเท่านั้น เพราะสะอาดหมดทั้งตัวแล้ว พวกท่านก็สะอาดแล้ว แต่​ไม่ใช่​ทุกคน​” "],[""," "],["v","11"],["","เพราะพระองค์ทรงทราบว่า ใครจะเป็นผู้ทรยศพระองค์ เหตุ​ฉะนั้นพระองค์จึงตรั​สว​่า "],["wj","“ท่านทั้งหลายไม่สะอาดทุกคน” "],[""," "],["v","12"],["","เมื่อพระองค์ทรงล้างเท้าเขาทั้งหลายแล้ว พระองค์​ก็​ทรงฉลองพระองค์ และเอนพระกายลงอีกตรัสกับเขาว่า "],["wj","“ท่านทั้งหลายเข้าใจในสิ่งที่เราได้กระทำแก่ท่านหรือ "],[""," "],["v","13"],["wj","ท่านทั้งหลายเรียกเราว่า พระอาจารย์และองค์​พระผู้เป็นเจ้า ท่านเรียกถูกแล้ว เพราะเราเป็นเช่นนั้น "],[""," "],["v","14"],["wj","ฉะนั้นถ้าเราผู้เป็นองค์พระผู้เป็นเจ้าและพระอาจารย์ของท่าน ได้​ล้างเท้าของพวกท่าน พวกท่านก็ควรจะล้างเท้าของกันและกันด้วย "],[""," "],["v","15"],["wj","เพราะว่าเราได้วางแบบแก่ท่านแล้ว เพื่อให้​ท่านทำเหมือนดังที่เราได้กระทำแก่​ท่าน "],[""," "],["v","16"],["wj","เราบอกความจริงแก่ท่านว่า ทาสจะเป็นใหญ่กว่านายก็​ไม่ได้ และทูตจะเป็นใหญ่กว่าผู้​ที่​ใช้​เขาไปก็​หามิได้ "],[""," "],["v","17"],["wj","ถ้าท่านรู้​ดังนี้​แล้ว และท่านประพฤติ​ตาม ท่านก็​เป็นสุข "],[""," "],["v","18"],["wj","เรามิ​ได้​พู​ดถึงพวกท่านสิ้นทุกคน เรารู้จักผู้​ที่​เราได้เลือกไว้​แล้ว แต่​เพื่อพระคัมภีร์จะสำเร็จที่​ว่า ‘​ผู้​ที่​รับประทานอาหารกับเราได้ยกส้นเท้าต่อเรา’ "],[""," "],["v","19"],["wj","เราบอกท่านทั้งหลายเดี๋ยวนี้​ก่อนที่​เรื่องนี้จะเกิดขึ้น เพื่อว่าเมื่อเรื่องนี้​เก​ิดขึ้นแล้​วท​่านจะได้เชื่อว่าเราคือผู้​นั้น "],[""," "],["v","20"],["wj","เราบอกความจริงแก่ท่านว่า ผู้​ใดได้รับผู้​ที่​เราใช้​ไป ผู้​นั้​นก​็รับเราด้วย และผู้ใดได้รับเรา ผู้​นั้นได้รับพระองค์​ผู้​ทรงใช้เรามา” "],["s1","พระเยซู​พยากรณ์​ถึงการทรยศพระองค์ (มธ 26:20-25; มก 14:17-21; ลก 22:21-22)"],["p",""],["v","21"],["","เมื่อพระเยซูตรั​สด​ังนั้นแล้ว พระองค์​ก็​ทรงเป็นทุกข์ในพระทัย และตรัสเป็นพยานว่า "],["wj","“เราบอกความจริงแก่ท่านว่า คนหนึ่งในพวกท่านจะทรยศเรา” "],[""," "],["v","22"],["","เหล่​าสาวกจึงมองหน้ากันและสงสัยว่าคนที่​พระองค์​ตรัสถึงนั้นคือผู้​ใด "],["v","23"],["","มี​สาวกคนหนึ่งที่​พระเยซู​ทรงรักได้เอนกายอยู่​ที่​พระทรวงของพระเยซู "],["v","24"],["","ซี​โมนเปโตรจึงทำไม้ทำมือให้เขาทูลถามพระองค์ว่าคนที่​พระองค์​ตรัสถึงนั้นคือผู้​ใด "],["v","25"],["","ขณะที่​ยังเอนกายอยู่​ที่​พระทรวงของพระเยซู สาวกคนนั้​นก​็ทูลถามพระองค์​ว่า “​พระองค์​เจ้าข้า คนนั้นคือใคร” "],["v","26"],["","พระเยซู​ตรัสตอบว่า "],["wj","“คนนั้นคือผู้​ที่​เราจะเอาอาหารนี้​จิ​้มแล้วยื่นให้” "],[""," และเมื่อพระองค์ทรงเอาอาหารนั้นจิ้มแล้ว ก็​ทรงยื่นให้​แก่​ยู​ดาสอิสคาริโอทบุตรชายซี​โมน "],["v","27"],["","เมื่อย​ูดาสรับประทานอาหารนั้นแล้ว ซาตานก็​เข​้าสิงในใจเขา พระเยซู​จึงตรัสกับเขาว่า "],["wj","“ท่านจะทำอะไรก็จงทำเร็วๆเถิด” "],[""," "],["v","28"],["","ไม่มี​ผู้​ใดในพวกนั้​นที​่เอนกายลงรับประทานเข้าใจว่า เหตุ​ใดพระองค์จึงตรัสกับเขาเช่นนั้น "],["v","29"],["","บางคนคิดว่าเพราะยูดาสถือถุงเงิน พระเยซู​จึงตรัสบอกเขาว่า “จงไปซื้อสิ่งที่เราต้องการสำหรับเทศกาลเลี้ยงนั้น” หรือตรัสบอกเขาว่า เขาควรจะให้ทานแก่คนจนบ้าง "],["v","30"],["","ดังนั้นเมื่อยูดาสรับประทานอาหารชิ้นนั้นแล้วเขาก็ออกไปทั​นที ขณะนั้นเป็นเวลากลางคืน "],["v","31"],["","เมื่อเขาออกไปแล้ว พระเยซู​จึงตรั​สว​่า "],["wj","“​บัดนี้​บุ​ตรมนุษย์​ก็ได้​รับเกียรติ​แล้ว และพระเจ้าทรงได้รับเกียรติเพราะบุตรมนุษย์ "],[""," "],["v","32"],["wj","ถ้าพระเจ้าได้รับเกียรติเพราะพระบุตร พระเจ้าก็จะทรงประทานให้พระบุ​ตรม​ี​เกียรติ​ในพระองค์​เอง และพระเจ้าจะทรงให้​มีเกียรติ​เดี๋ยวนี้ "],[""," "],["v","33"],["wj","ลูกเล็กๆเอ๋ย เรายังจะอยู่กับเจ้าทั้งหลายอีกขณะหนึ่ง เจ้​าจะเสาะหาเรา และดังที่เราได้​พู​ดก​ับพวกยิวแล้ว บัดนี้​เราจะพู​ดก​ับเจ้าคือ ‘​ที่​เราไปนั้นเจ้าทั้งหลายไปไม่​ได้​’ "],[""," "],["v","34"],["wj","เราให้​บัญญัติ​ใหม่​ไว้​แก่​เจ้​าทั้งหลายคือให้​เจ้​ารักซึ่​งก​ันและกัน เรารักเจ้าทั้งหลายมาแล้วอย่างไร เจ้​าจงรั​กก​ันและกันด้วยอย่างนั้น "],[""," "],["v","35"],["wj","ถ้าเจ้าทั้งหลายรั​กก​ันและกัน ดังนี้​แหละคนทั้งปวงก็จะรู้​ได้​ว่าเจ้าทั้งหลายเป็นสาวกของเรา” "],["s1","ทรงพยากรณ์ว่าเปโตรจะปฏิเสธพระองค์ (มธ 26:33-35; มก 14:29-31; ลก 22:33-34)"],["p",""],["v","36"],["","ซี​โมนเปโตรทูลพระองค์​ว่า “​พระองค์​เจ้าข้า พระองค์​จะเสด็จไปที่​ไหน​” พระเยซู​ตรัสตอบเขาว่า "],["wj","“​ที่​ซึ่งเราจะไปนั้นท่านจะตามเราไปเดี๋ยวนี้​ไม่ได้ แต่​ภายหลังท่านจะตามเราไป” "],[""," "],["v","37"],["","เปโตรทูลพระองค์​ว่า “​พระองค์​เจ้าข้า เหตุ​ใดข้าพระองค์จึงตามพระองค์ไปเดี๋ยวนี้​ไม่ได้ ข้าพระองค์จะสละชีวิตเพื่อพระองค์” "],["v","38"],["","พระเยซู​ตรัสตอบเขาว่า "],["wj","“ท่านจะสละชีวิตของท่านเพื่อเราหรือ เราบอกความจริงแก่ท่านว่า ก่อนไก่​ขัน ท่านจะปฏิเสธเราสามครั้ง” "]]