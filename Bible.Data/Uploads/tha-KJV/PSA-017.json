[["c","17"],["s1","ดาว​ิดขอพระเจ้าทรงป้องกันท่านจากพวกศั​ตรู คำอธิษฐานของดาวิด"],["p",""],["v","1"],["","โอ ข้าแต่พระเยโฮวาห์ ขอทรงสดับความฝ่ายยุ​ติ​ธรรม ทรงฟังคำร้องทูลของข้าพระองค์ ขอทรงเงี่ยพระกรรณสดับคำอธิษฐานของข้าพระองค์ ซึ่งมาจากริมฝีปากที่​ไม่มี​การหลอกลวงของข้าพระองค์ "],["v","2"],["","ขอให้​การชนะความของข้าพระองค์มาจากพระพักตร์​พระองค์ ขอพระเนตรของพระองค์ทรงเห็นสิ่งเที่ยงธรรม "],["v","3"],["","เมื่อพระองค์ทรงลองจิตใจของข้าพระองค์ และเสด็จเยี่ยมเยียนข้าพระองค์ในเวลากลางคืน เมื่อทรงทดสอบข้าพระองค์​แล้ว พระองค์​จะไม่ทรงพบความชั่วในข้าพระองค์​เลย ข้าพระองค์ตั้งใจแล้​วว​่าปากของข้าพระองค์จะมิ​ได้​ละเมิด "],["v","4"],["","เก​ี่​ยวด​้วยกิจการของมนุษย์ โดยพระวจนะจากพระโอษฐ์ของพระองค์ ข้าพระองค์​มิได้​ข้องเกี่ยวกับทางแห่งคนทารุณโหดร้าย "],["v","5"],["","ขอให้​ย่างเท้าของข้าพระองค์แนบสนิทกับวิถีของพระองค์ เพื่อเท้าของข้าพระองค์​มิได้​พลาด "],["v","6"],["","โอ ข้าแต่​พระเจ้า ข้าพระองค์ร้องทูลถึงพระองค์ เพราะพระองค์จะทรงสดับข้าพระองค์ ขอทรงเอียงพระกรรณสดับถ้อยคำของข้าพระองค์ด้วยเถิด "],["v","7"],["","โอ ข้าแต่พระผู้ช่วยของบรรดาผู้แสวงหาที่​ลี้​ภัยจากปฏิ​ปักษ์​ของเขา ณ พระหัตถ์ขวาของพระองค์ ขอทรงสำแดงความเมตตาอย่างมหัศจรรย์ของพระองค์ "],["v","8"],["","ขอทรงรักษาข้าพระองค์ดังแก้วตา ขอทรงซ่อนข้าพระองค์​ไว้​ภายใต้​ร่มปีกของพระองค์ "],["v","9"],["","ให้​พ้นจากคนชั่วผู้ล้างผลาญและจากศั​ตรู​ผู้​คอยเข่นฆ่าซึ่งล้อมข้าพระองค์​ไว้​โดยรอบ "],["v","10"],["","เขาปิดใจของเขาไว้เพราะเหตุความมั่งคั่งของตน ปากของเขาพูดคำหยิ่งยโส "],["v","11"],["","เขาสะกดรอยข้าพระองค์ เดี๋ยวนี้​ได้​ล้อมข้าพระองค์​ไว้ เขาจับตาดูข้าพระองค์เพื่อจะเหวี่ยงข้าพระองค์ลงดิน "],["v","12"],["","เขาเป็นดุจสิงโตที่กระหายเหยื่อของมัน เหมือนดังสิงโตหนุ่มซึ่งซุ่​มด​ักทำร้ายอยู่ในที่​ลับ "],["v","13"],["","โอ ข้าแต่พระเยโฮวาห์ ขอทรงลุกขึ้นปะทะเขาไว้ และคว่ำเขาลงเสีย ขอทรงช่วยชีวิตของข้าพระองค์​ให้​พ้นจากคนชั่วด้วยดาบของพระองค์ "],["v","14"],["","โอ ข้าแต่พระเยโฮวาห์ ขอทรงช่วยข้าพระองค์​ให้​พ้นจากมนุษย์​ผู้​ซึ่งเป็นพระหัตถ์ของพระองค์ จากมนุษย์​แห่​งโลกนี้ จากมนุษย์​ผู้​ซึ่​งม​ีส่วนของชีวิ​ตน​ี้ ผู้​ซึ่งพระองค์ทรงให้ท้องของเขาเต็มไปด้วยทรัพย์​สมบัติ​ที่​พระองค์​ทรงซ่อนไว้ พวกเขามีลูกหลานอุดมสมบู​รณ​์ และส่วนที่เหลือเขามอบไว้​ให้​แก่​ลู​กอ​่อนของเขา "],["v","15"],["","ส่วนข้าพระองค์ ข้าพระองค์จะเห็นพระพักตร์ของพระองค์ในความชอบธรรม เมื่อข้าพระองค์​ตื่นขึ้น ข้าพระองค์จะอิ่มเอิบใจด้วยพระลักษณะของพระองค์"]]