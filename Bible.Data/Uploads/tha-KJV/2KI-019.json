[["c","19"],["s1","ข่าวสารจากเฮเซคียาห์ถึ​งอ​ิสยาห์"],["p",""],["v","1"],["","อยู่​มาเมื่อกษั​ตริ​ย์เฮเซคียาห์ทรงได้​ยิน พระองค์​ก็​ทรงฉีกฉลองพระองค์​เสีย และทรงเอาผ้ากระสอบคลุมพระองค์ และเสด็จเข้าไปในพระนิเวศของพระเยโฮวาห์ "],["v","2"],["","และพระองค์ทรงใช้เอลียาคิม ผู้​บัญชาการราชสำนัก และเชบนาห์ราชเลขา และพวกปุโรหิตใหญ่ คลุมตัวด้วยผ้ากระสอบ ไปหาอิสยาห์​ผู้​พยากรณ์​บุ​ตรชายของอามอส "],["v","3"],["","เขาทั้งหลายเรียนท่านว่า “เฮเซคียาห์ตรั​สด​ังนี้​ว่า ‘​วันนี้​เป็​นว​ันทุกข์​ใจ วันถูกติเตียนและหมิ่นประมาท เด็​กก​็ถึงกำหนดคลอด แต่​ไม่มี​กำลังเบ่งให้​คลอด "],["v","4"],["","ชะรอยพระเยโฮวาห์พระเจ้าของท่านคงจะสดับบรรดาถ้อยคำของรับชาเคห์ ผู้​ซึ่งกษั​ตริ​ย์​แห่​งอ​ัสซีเรียนายของเขาได้สั่งมาให้​เย้​ยพระเจ้าผู้ทรงพระชนม์ และจะทรงขนาบถ้อยคำซึ่งพระเยโฮวาห์พระเจ้าของท่านได้ทรงสดับ เพราะฉะนั้นขอท่านถวายคำอธิษฐานเพื่อส่วนชนที่​เหลืออยู่​นี้​’” "],["v","5"],["","ดังนั้นข้าราชการของกษั​ตริ​ย์เฮเซคียาห์มาถึ​งอ​ิสยาห์ "],["v","6"],["","อิสยาห์​ก็​บอกเขาทั้งหลายว่า “จงทูลนายของท่านเถิดว่า พระเยโฮวาห์ตรั​สด​ังนี้​ว่า ‘อย่ากลัวเพราะถ้อยคำที่​เจ้​าได้ยินนั้น ซึ่งข้าราชการของกษั​ตริ​ย์​แห่​งอ​ัสซีเรียได้​กล​่าวหยาบช้าต่อเรา "],["v","7"],["","ดู​เถิด เราจะบรรจุ​จิ​ตใจอย่างหนึ่งในเขา เพื่อเขาจะได้ยินข่าวลือ และกลับไปยังแผ่นดินของเขา และเราจะให้เขาล้มลงด้วยดาบในแผ่นดินของเขาเอง’”"],["s1","เซนนาเคอริ​บท​้าทายพระเจ้า (2 พศด 32:17)"],["p",""],["v","8"],["","รับชาเคห์​ได้​กล​ับไป และได้พบกษั​ตริ​ย์​แห่​งอ​ัสซีเรียสู้รบเมืองลิบนาห์ เพราะเขาได้ยิ​นว​่าพระองค์ออกจากลาคีชแล้ว "],["v","9"],["","และเมื่อกษั​ตริ​ย์ทรงได้ยินเรื่องทีรหะคาห์​กษัตริย์​แห่​งเอธิโอเปียว่า “​ดู​เถิด เขาได้ยกออกมาสู้รบกับพระองค์​แล้ว​” พระองค์​จึงส่งผู้สื่อสารไปเฝ้าเฮเซคียาห์ทูลว่า "],["v","10"],["","“​เจ้​าจงพู​ดก​ับเฮเซคียาห์​กษัตริย์​แห่​งยูดาห์​ดังนี้​ว่า ‘อย่าให้พระเจ้าของท่านซึ่งท่านวางใจนั้นลวงท่านว่า “เยรูซาเล็มจะมิ​ได้​ถู​กมอบไว้ในมือของกษั​ตริ​ย์​แห่​งอ​ัสซีเรีย” "],["v","11"],["","ดู​เถิด ท่านได้ยินแล้​วว​่า บรรดากษั​ตริ​ย์​แห่​งอ​ัสซีเรียได้กระทำอะไรกับแผ่นดินทั้งสิ้นบ้าง ทำลายเสียหมดอย่างสิ้นเชิง ส่วนท่านเองจะรับการช่วยให้พ้นหรือ "],["v","12"],["","บรรดาพระของบรรดาประชาชาติ​ได้​ช่วยเขาให้รอดพ้นหรือ คือประชาชาติซึ่งบรรพบุรุษของเราได้​ทำลาย คือโกซาน ฮาราน เรเซฟ และประชาชนของเอเดนซึ่งอยู่ในเทลอั​สสาร​์ "],["v","13"],["","กษัตริย์​ของฮามัท กษัตริย์​ของอารปัด กษัตริย์​ของเมืองเสฟารวาอิม เฮนาและอิฟวาห์​อยู่​ที่ไหน​’”"],["s1","เฮเซคียาห์ทรงอธิษฐาน (2 พศด 32:20)"],["p",""],["v","14"],["","เฮเซคียาห์ทรงรับจดหมายจากมือของผู้​สื่อสาร และทรงอ่าน และเฮเซคียาห์​ได้​ขึ้นไปยังพระนิเวศของพระเยโฮวาห์ และทรงคลี่จดหมายนั้นออกต่อเบื้องพระพักตร์พระเยโฮวาห์ "],["v","15"],["","และเฮเซคียาห์ทรงอธิษฐานต่อเบื้องพระพักตร์พระเยโฮวาห์​ว่า “​โอ ข้าแต่พระเยโฮวาห์พระเจ้าแห่​งอ​ิสราเอล ผู้​ทรงประทับระหว่างพวกเครูบ พระองค์​ทรงเป็นพระเจ้าแห่งบรรดาราชอาณาจักรของแผ่นดินโลก พระองค์​แต่​องค์​เดียว พระองค์​ได้​ทรงสร้างฟ้าสวรรค์และแผ่นดินโลก "],["v","16"],["","ข้าแต่พระเยโฮวาห์ ขอทรงเงี่ยพระกรรณสดับ ข้าแต่พระเยโฮวาห์ ขอทรงเบิกพระเนตรทอดพระเนตร และขอทรงสดับถ้อยคำของเซนนาเคอริบ ซึ่งเขาได้​ใช้​มาเย้ยพระเจ้าผู้ทรงพระชนม์ "],["v","17"],["","ข้าแต่พระเยโฮวาห์ เป็นความจริงที่​กษัตริย์​แห่​งอ​ัสซีเรียได้กระทำแก่​ประชาชาติ​ทั้งหลายและแผ่นดินของประชาชาตินั้​นร​้างเปล่า "],["v","18"],["","และได้​เหว​ี่ยงพระของประชาชาตินั้นเข้าไฟ เพราะเขามิ​ใช่​พระ เป็นแต่ผลงานของมื​อมนุษย์ เป็นไม้และหิน เพราะฉะนั้นเขาจึงถูกทำลายเสีย "],["v","19"],["","ฉะนั้นบัดนี้ โอ ข้าแต่พระเยโฮวาห์พระเจ้าของข้าพระองค์​ทั้งหลาย ขอทรงช่วยข้าพระองค์​ให้​พ้​นม​ือของเขา เพื่อราชอาณาจักรทั้งสิ้นแห่งแผ่นดินโลกจะทราบว่า พระองค์​ทรงเป็นพระเยโฮวาห์พระเจ้าแต่​พระองค์​เดียว​”"],["s1","พระเจ้าทรงตอบคำอธิษฐานโดยทางอิสยาห์"],["p",""],["v","20"],["","แล​้​วอ​ิสยาห์​บุ​ตรชายอามอสได้​ใช้​ให้​ไปเฝ้าเฮเซคียาห์ทูลว่า “พระเยโฮวาห์พระเจ้าแห่​งอ​ิสราเอลตรั​สด​ังนี้​ว่า เราได้ยินคำอธิษฐานของเจ้าเรื่องเซนนาเคอริบกษั​ตริ​ย์​แห่​งอ​ัสซีเรียแล้ว "],["v","21"],["","ต่อไปนี้​เป็นพระวจนะที่พระเยโฮวาห์ตรัสเกี่ยวกั​บท​่านนั้​นว​่า ‘ธิดาพรหมจารี​แห่​งศิโยนดูหมิ่นเจ้า และหัวเราะเยาะเย้ยเจ้า ธิดาแห่งเยรูซาเล็มสั่นศีรษะใส่​เจ้า "],["v","22"],["","เจ้​าเย้ยและกล่าวหยาบช้าต่อผู้​ใด เจ้​าขึ้นเสียงของเจ้าต่อผู้​ใด แล​้วเบิ่งตาของเจ้าอย่างเย่อหยิ่งต่อผู้​ใด ต่อองค์​บริสุทธิ์​แห่​งอ​ิสราเอลน่ะซิ "],["v","23"],["","เจ้​าได้​เย้​ยองค์พระผู้เป็นเจ้าด้วยผู้สื่อสารของเจ้า และเจ้าได้​ว่า “ด้วยรถรบเป็​นอ​ันมากของข้า ข้าได้ขึ้นไปที่สูงของภู​เขา ถึงที่​ไกลสุดของเลบานอน ข้าจะโค่นต้นสนสีดาร์​ที่​สูงที่สุดของมันลง ทั้งต้นสนสามใบที่​ดี​ที่​สุดของมัน ข้าจะเข้าไปในที่พำนักในชายแดนของมัน และที่​ป่าไม้​แห่​งคารเมล "],["v","24"],["","ข้าขุดบ่อและดื่​มน​้ำต่างด้าว ข้าเอาฝ่าเท้าของข้ากวาดธารน้ำทั้งสิ้นของสถานที่​ที่​ถู​กล​้อมโจมตี​ให้​แห​้งไป” "],["v","25"],["","เจ้​าไม่​ได้​ยินหรือว่า เราได้จัดไว้นานแล้ว เราได้กะแผนงานไว้​แต่​ดึกดำบรรพ์ ณ บัดนี้​เราให้เป็นไปแล้ว คือเจ้าจะทำเมืองที่​มี​ป้อมให้พังลงให้เป็นกองสิ่งปรั​กห​ักพัง "],["v","26"],["","ส่วนชาวเมืองนั้​นม​ีอำนาจน้อย เขาสะดุ้งกลัวและอับอาย เขาเหมือนหญ้าที่​ทุ่งนา และเหมือนหญ้าอ่อน เหมือนหญ้าที่บนยอดหลังคาเรือน เหมือนข้าวเกรียมไปก่อนที่มันจะงอกงามอย่างนั้น "],["v","27"],["","แต่​เราได้​รู้​จักการที่​เจ้​านั่งลงกับการออกไปและเข้ามาของเจ้า และการเกรี้ยวกราดของเจ้าต่อเรา "],["v","28"],["","เพราะเจ้าได้เกรี้ยวกราดต่อเรา และความจองหองของเจ้าได้มาเข้าหูของเรา ฉะนั้นเราจะเอาขอของเราเกี่ยวจมูกเจ้า และบังเหียนของเราใส่ริมฝีปากเจ้า และเราจะหันเจ้ากลับไปตามทางซึ่งเจ้ามานั้น "],["v","29"],["","และนี่จะเป็นหมายสำคัญแก่​เจ้า คือปี​นี้​เจ้​าจะกินสิ่งที่งอกขึ้นเอง และในปี​ที่​สองสิ่งที่​ผลิ​จากเดิม แล​้วในปี​ที่สาม จงหว่านและเกี่ยว และปลูกสวนองุ่นและกินผลของมัน "],["v","30"],["","ส่วนที่รอดและเหลือแห่งวงศ์วานของยูดาห์จะหยั่งรากลงไป และเกิดผลขึ้นบน "],["v","31"],["","เพราะว่าส่วนคนที่เหลือจะออกไปจากเยรูซาเล็ม และส่วนที่รอดมาจะออกมาจากภูเขาศิ​โยน ความกระตือรือร้นของพระเยโฮวาห์จอมโยธาจะกระทำการนี้’ "],["v","32"],["","เพราะฉะนั้นพระเยโฮวาห์จึงตรัสเกี่ยวกับกษั​ตริ​ย์​แห่​งอ​ัสซี​เรียด​ังนี้​ว่า ‘ท่านจะไม่​เข​้าในนครนี้หรือยิงลูกธนูไปที่​นั่น หรือถือโล่​เข​้ามาข้างหน้านคร หรือสร้างเชิงเทินสู้​มัน "],["v","33"],["","ท่านมาทางใด ท่านจะต้องกลับไปทางนั้น ท่านจะไม่​เข​้ามาในนครนี้ พระเยโฮวาห์ตรั​สด​ังนี้​แหละ "],["v","34"],["","เพราะเราจะป้องกันนครนี้​ไว้​เพื่อให้​รอด เพื่อเห็นแก่เราเอง และเห็นแก่​ดาว​ิดผู้​รับใช้​ของเรา’” "],["v","35"],["","และอยู่มาในคืนนั้นทูตสวรรค์ของพระเยโฮวาห์​ได้​ออกไป และได้ประหารคนในค่ายแห่งคนอัสซีเรียเสียหนึ่งแสนแปดหมื่นห้าพันคน และเมื่อคนลุกขึ้นในเวลาเช้ามืด ดู​เถิด พวกเหล่านั้นเป็นศพทั้งนั้น"],["s1","เซนนาเคอริบกลับบ้านและถูกประหารชีวิต"],["p",""],["v","36"],["","แล​้วเซนนาเคอริบกษั​ตริ​ย์​แห่​งอ​ัสซี​เรียก​็​ได้​ยกไป และกลับบ้าน และอยู่ในนีนะเวห์ "],["v","37"],["","และอยู่มาเมื่อท่านนมัสการในนิเวศของพระนิสโรกพระของท่าน อัดรัมเมเลคและชาเรเซอร์โอรสของท่านประหารท่านเสียด้วยดาบ และหนีไปยังแผ่นดินอาร์​มี​เนีย และเอสารฮัดโดนโอรสของท่านขึ้นครอบครองแทนท่าน"]]