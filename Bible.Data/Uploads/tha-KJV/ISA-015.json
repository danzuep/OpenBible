[["c","15"],["s1","ภาระเกี่ยวกับโมอับ"],["p",""],["v","1"],["","ภาระเกี่ยวกับโมอับ เพราะนครอาร์​แห่​งโมอับถูกทำลายร้างในคืนเดียวและได้ถึงหายนะ เพราะนครคีร์​แห่​งโมอับถูกทำลายร้างในคืนเดียวและได้ถึงหายนะ "],["v","2"],["","เขาได้ขึ้นไปยังบายิทและดีโบน ไปยังปู​ชน​ียสถานสูงเพื่อจะร่ำไห้ โมอับจะคร่ำครวญถึงเนโบและถึงเมเดบา ศีรษะทุกศีรษะจะโล้น และหนวดเคราทุกคนก็​ถู​กโกนออกเสีย "],["v","3"],["","เขาจะคาดผ้ากระสอบอยู่ในถนนหนทาง ทุ​กคนจะร่ำไห้เป็นนักหนาที่บนหลังคาเรือนและตามถนน "],["v","4"],["","เมืองเฮชโบนและเอเลอาเลห์จะส่งเสียงร้อง เสียงของเขาจะได้ยินไปถึงเมืองยาฮาส เพราะฉะนั้นทหารที่ถืออาวุธของโมอับจึงจะร้องเสียงดัง ชี​วิตของเขาจะเป็​นที​่เศร้าโศกแก่​เขา "],["v","5"],["","จิ​ตใจของข้าพเจ้าจะร้องออกมาเพื่อโมอับ ผู้​หลบภัยของโมอั​บน​ั้นจะหนีไปยังโศอาร์ เหมือนยังวัวสาวที่​มีอายุ​สามปี เพราะตามทางขึ้นไปเมืองลู​ฮี​ท เขาจะขึ้นไปคร่ำครวญ ตามถนนสู่เมืองโฮโรนาอิม เขาจะเปล่งเสียงร้องถึงการทำลาย "],["v","6"],["","เพราะธารน้ำที่นิมริมก็จะถูกทิ้งร้าง ฟางก็​เหี่ยวแห้ง หญ้าก็​ไม่​งอก พืชที่​เข​ียวชอุ่มไม่​มี​เลย "],["v","7"],["","เพราะฉะนั้นทรัพย์​สิ​นซึ่งเขาเก็บได้ และที่เขาสะสมไว้ เขาจะขนเอาไปข้ามลำธารต้นหลิว "],["v","8"],["","เพราะเสียงร้องได้กระจายไปทั่วชายแดนโมอับ เสียงคร่ำครวญไปถึงเอกลาอิม เสียงคร่ำครวญไปถึงเบเออร์เอลิม "],["v","9"],["","เพราะน้ำของเมืองดีโมนจะมีเลือดเต็มไปหมด ถึงกระนั้นเรายังจะเพิ่มภัยแก่​ดี​โมนอีก คือให้​สิ​งโตสำหรับชาวโมอั​บท​ี่​หนี​ไป และสำหรับคนที่​เหลืออยู่​ในแผ่นดิน"]]