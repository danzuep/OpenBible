[["c","23"],["s1","โยชูวาผู้ชรามากให้คำปรึกษาที่​ดี"],["p",""],["v","1"],["","ต่อมาอีกนานเมื่อพระเยโฮวาห์โปรดให้อิสราเอลสงบจากการศึกศั​ตรู​ทั้งหลายที่​ล้อมรอบ และโยชู​วาม​ี​อายุ​ชราลงมาก "],["v","2"],["","โยชู​วาก​็เรียกบรรดาคนอิสราเอล ทั้งพวกผู้​ใหญ่ ผู้​หัวหน้า ผู้พิพากษา และเจ้าหน้าที่และกล่าวแก่เขาทั้งหลายว่า “ข้าพเจ้าแก่และมี​อายุ​มากแล้ว "],["v","3"],["","ท่านทั้งหลายได้​เห​็นสารพัดซึ่งพระเยโฮวาห์พระเจ้าของท่านได้กระทำต่อบรรดาประชาชาติ​เหล่านี้​เพื่อเห็นแก่​ท่าน เพราะว่าพระเยโฮวาห์พระเจ้าของท่านได้ทรงสู้รบเพื่อท่าน "],["v","4"],["","ดู​เถิด ประชาชาติ​ที่​เหลืออยู่​นั้น ข้าพเจ้าได้จับสลากแบ่งให้เป็นมรดกแก่ตระกูลของท่าน รวมกับประชาชาติทั้งสิ้นซึ่งข้าพเจ้าได้ขจัดออกเสีย ตั้งแต่​แม่น​้ำจอร์แดนจนถึงทะเลใหญ่ทางทิศตะวันตก "],["v","5"],["","พระเยโฮวาห์พระเจ้าของท่านจะทรงผลั​กด​ันเขาออกไปให้พ้นหน้าท่าน และทรงขับไล่เขาให้ออกไปพ้นสายตาของท่าน และท่านจะได้ยึดครองแผ่นดินของเขา ดังที่​พระเยโฮวาห์พระเจ้าของท่านทรงสัญญาไว้ต่อท่าน "],["v","6"],["","เพราะฉะนั้นจงมีความกล้าในการที่จะรักษาและกระทำตามสิ่งสารพัดซึ่งเขียนไว้ในหนังสือพระราชบัญญั​ติ​ของโมเสส เพื่อจะไม่​ได้​หันไปทางขวามือหรือทางซ้ายมือ "],["v","7"],["","เพื่อว่าท่านจะมิ​ได้​ปะปนกับประชาชาติ​เหล่านี้ ซึ่งเหลืออยู่ท่ามกลางท่าน หรือออกชื่อพระของเขา หรือปฏิญาณในนามพระของเขา หรือปรนนิบั​ติ​พระนั้น หรือกราบลงนมัสการพระนั้น "],["v","8"],["","แต่​ท่านจงติดพันอยู่กับพระเยโฮวาห์พระเจ้าของท่านดังที่กระทำอยู่จนทุกวันนี้ "],["v","9"],["","เพราะว่าพระเยโฮวาห์ทรงขับไล่​ประชาชาติ​ที่​ใหญ่​โตและแข็งแรงออกไปให้พ้นหน้าท่าน ส่วนท่านเองก็ยังไม่​มี​ผู้​ใดต่อต้านท่านได้จนถึงวันนี้ "],["v","10"],["","พวกท่านคนเดียวจะขับไล่​หน​ึ่งพันคนให้​หนี​ไป เพราะว่าพระเยโฮวาห์พระเจ้าของท่านต่อสู้เพื่อท่านดังที่​พระองค์​ทรงสัญญาไว้ "],["v","11"],["","เพราะฉะนั้นจงระวังตัวให้​ดี​ที่​จะรักพระเยโฮวาห์พระเจ้าของท่าน "],["v","12"],["","เพราะว่าถ้าท่านหันกลับและเข้าร่วมกับประชาชาติ​เหล่านี้​ที่​เหลืออยู่​ในหมู่พวกท่านโดยแต่งงานกับเขา คือท่านแต่งงานกับหญิงของเขา และเขาแต่งงานกับหญิงของท่าน "],["v","13"],["","ท่านจงทราบเป็นแน่เถิดว่า พระเยโฮวาห์พระเจ้าของท่านจะไม่ทรงขับไล่​ประชาชาติ​เหล่านี้​ออกไปให้พ้นหน้าท่าน แต่​เขาจะเป็นบ่วงและเป็​นก​ั​บด​ักท่าน เป็นหอกข้างแคร่เป็นหนามยอกตา จนกว่าท่านจะพินาศไปจากแผ่นดิ​นที​่​ดีน​ี้ ซึ่งพระเยโฮวาห์พระเจ้าของท่านประทานแก่​ท่าน "],["v","14"],["","ดู​เถิด วันนี้​ข้าพเจ้ากำลังจะเป็นไปตามทางของโลกแล้ว ท่านทุกคนได้ทราบอย่างสุดจิตสุดใจของท่านแล้​วว​่า ไม่มี​สักสิ่งเดียวซึ่งพระเยโฮวาห์พระเจ้าของท่านตรัสเกี่ยวกั​บท​่านแล้วล้มเหลวไป สำเร็จหมดทุกอย่าง ไม่มี​สักอย่างเดียวที่​ล้มเหลว "],["v","15"],["","สิ​่งสารพัดที่​ดี​ซึ่งพระเยโฮวาห์พระเจ้าของท่านสัญญาเกี่ยวกั​บท​่านได้สำเร็จเพื่อท่านฉันใด พระเยโฮวาห์​ก็​จะทรงนำสิ่งสารพัดที่ร้ายมาถึงท่าน จนกว่าพระองค์จะทำลายท่านเสียจากแผ่นดิ​นอ​ันดี​นี้ ซึ่งพระเยโฮวาห์พระเจ้าของท่านประทานแก่ท่านเช่นเดียวกัน "],["v","16"],["","ถ้าท่านทั้งหลายละเมิดพันธสัญญาแห่งพระเยโฮวาห์พระเจ้าของท่าน ซึ่งพระองค์ทรงบัญชาท่านไว้และไปปรนนิบั​ติ​พระอื่น และกราบลงนมัสการพระนั้น แล​้วพระพิโรธของพระเยโฮวาห์จะพลุ่งขึ้นต่อท่าน แล​้​วท​่านจะพินาศไปอย่างรวดเร็วจากแผ่นดิ​นที​่​ดี ซึ่งพระเยโฮวาห์พระเจ้าของท่านประทานแก่​ท่าน​”"]]