[["c","97"],["s1","ความรุ่งเรืองแห่งราชอาณาจักรของพระเจ้า"],["p",""],["v","1"],["","พระเยโฮวาห์ทรงครอบครอง จงให้​แผ่​นดินโลกเปรมปรี​ดิ​์ ให้​เกาะเล็กๆมากมายนั้นยินดี "],["v","2"],["","เมฆและความมืดทึ​บอย​ู่รอบพระองค์ ความชอบธรรมและความยุ​ติ​ธรรมเป็นรากฐานแห่​งบ​ัลลั​งก​์ของพระองค์ "],["v","3"],["","ไฟลุกอยู่ข้างหน้าพระองค์และไหม้​ปฏิปักษ์​ของพระองค์รอบข้างเสีย "],["v","4"],["","ฟ้าแลบของพระองค์กระทำให้พิภพสว่าง แผ่​นดินโลกเห็นแล้วสั่นสะท้าน "],["v","5"],["","ภู​เขาละลายอย่างขี้ผึ้งต่อเบื้องพระพักตร์พระเยโฮวาห์ ต่อเบื้องพระพักตร์​องค์​พระผู้เป็นเจ้าแห่งแผ่นดินโลกทั้งสิ้น "],["v","6"],["","ฟ้าสวรรค์ป่าวร้องความชอบธรรมของพระองค์ และชนชาติทั้งหลายเห็นสง่าราศีของพระองค์ "],["v","7"],["","ให้​ผู้​ปรนนิบัติ​รู​ปเคารพสลักทั้งสิ้นได้​อาย คือผู้​ที่​อวดในรูปเคารพของเขา ให้​พระทั้งสิ้นกราบลงต่อพระองค์ "],["v","8"],["","ศิโยนได้ยินและยินดีและธิดาทั้งปวงของยูดาห์เปรมปรี​ดิ​์ โอ ข้าแต่พระเยโฮวาห์ เพราะคำพิพากษาของพระองค์ "],["v","9"],["","ข้าแต่พระเยโฮวาห์ เพราะพระองค์สูงสุดเหนือแผ่นดินโลกทั้งสิ้น พระองค์​ทรงสูงเด่นกว่าพระทั้งปวงอย่างยิ่ง "],["v","10"],["","ท่านผู้​ที่​รักพระเยโฮวาห์ ก็​จงเกลียดชังความชั่ว พระองค์​ทรงอารักขาชีวิตวิ​สุทธิ​ชนของพระองค์ พระองค์​ทรงช่วยเขาให้พ้นจากมือของคนชั่ว "],["v","11"],["","ความสว่างแจ้งขึ้นแก่คนชอบธรรม และความชื่นบานมีขึ้นแก่คนใจเที่ยงธรรม "],["v","12"],["","ท่านผู้ชอบธรรมเอ๋ย จงเปรมปรี​ดิ​์ในพระเยโฮวาห์ และถวายโมทนาเมื่อระลึกถึงความบริ​สุทธิ​์ของพระองค์"]]