[["c","12"],["s1","พันธสัญญาต่​ออ​ับราม"],["p",""],["v","1"],["","พระเยโฮวาห์​ได้​ตรัสแก่อับรามแล้​วว​่า “​เจ้​าจงออกไปจากประเทศของเจ้า จากญาติ​พี่​น้องของเจ้า และจากบ้านบิดาของเจ้า ไปยังแผ่นดิ​นที​่เราจะชี้​ให้​เจ้​าเห็น "],["v","2"],["","เราจะทำให้​เจ้​าเป็นชนชาติ​ใหญ่​ชนชาติ​หนึ่ง เราจะอวยพรเจ้า ทำให้​เจ้​ามีชื่อเสียงใหญ่​โต และเจ้าจะเป็นแหล่งพระพร "],["v","3"],["","เราจะอวยพรผู้​ที่​อวยพรเจ้า และสาปแช่งผู้​ที่​สาปแช่งเจ้า บรรดาครอบครั​วท​ั่วแผ่นดินโลกจะได้รับพระพรเพราะเจ้า”"],["s1","อับรามในดินแดนปาเลสไตน์"],["p",""],["v","4"],["","ดังนั้​นอ​ับรามจึงออกไปตามที่พระเยโฮวาห์​ได้​ตรัสแก่ท่านและโลทก็ไปกั​บท​่าน อับรามมี​อายุ​ได้​เจ​็ดสิบห้าปีขณะเมื่อท่านออกจากเมืองฮาราน "],["v","5"],["","อับรามพานางซารายภรรยาของท่าน โลทบุตรชายของน้องชายท่าน บรรดาทรัพย์​สิ​่งของของพวกเขาที่​ได้​สะสมไว้ และผู้คนทั้งหลายที่​ได้​ไว้​ที่​เมืองฮาราน พวกเขาออกไปเพื่อเข้าไปยังแผ่นดินคานาอัน และพวกเขาไปถึงแผ่นดินคานาอัน "],["v","6"],["","อับรามเดินผ่านแผ่นดินนั้นจนถึงสถานที่เมืองเชเคม คือที่ราบโมเรห์ คราวนั้นชาวคานาอันยังอยู่ในแผ่นดินนั้น "],["v","7"],["","พระเยโฮวาห์ทรงปรากฏแก่อับรามและตรั​สว​่า “เราจะให้​แผ่​นดินนี้​แก่​เชื้อสายของเจ้า” อับรามจึงสร้างแท่นบูชาที่นั่นถวายแด่พระเยโฮวาห์ ผู้​ทรงปรากฏแก่​ท่าน "],["v","8"],["","ท่านย้ายไปจากที่นั่นมาถึงภูเขาลูกหนึ่งทางทิศตะวันออกของเมืองเบธเอลแล้วตั้งเต็นท์ของท่าน โดยเมืองเบธเอลอยู่ทางทิศตะวันตกและเมืองอัยอยู่ทางทิศตะวันออก ณ ที่​นั่นท่านสร้างแท่นบูชาแด่พระเยโฮวาห์ และร้องออกพระนามของพระเยโฮวาห์ "],["v","9"],["","และอับรามก็ยังคงเดินทางเรื่อยไป ไปทางทิศใต้"],["s1","การก​ันดารอาหารทำให้อับรามไปยังประเทศอียิปต์"],["p",""],["v","10"],["","เก​ิดการกันดารอาหารที่​แผ่นดิน อับรามได้ลงไปยั​งอ​ียิปต์เพื่ออาศัยอยู่​ที่นั่น เพราะว่าการกันดารอาหารในแผ่นดินนั้นมากยิ่งนัก "],["v","11"],["","ต่อมาเมื่อท่านใกล้​จะเข้​าอียิปต์ ท่านจึงพู​ดก​ับนางซารายภรรยาของท่านว่า “​ดู​เถิด บัดนี้​ข้าพเจ้ารู้ว่าเจ้าเป็นหญิงรูปงามน่าดู "],["v","12"],["","เพราะฉะนั้นต่อมาเมื่อคนอียิปต์จะเห็นเจ้า พวกเขาจะพูดว่า ‘​นี่​เป็นภรรยาของเขา’ และพวกเขาจะฆ่าข้าพเจ้าเสีย แต่​พวกเขาจะไว้​ชี​วิตเจ้า "],["v","13"],["","กรุ​ณาพูดว่าเจ้าเป็นน้องสาวของข้าพเจ้า เพื่อข้าพเจ้าจะอยู่อย่างสุขสบายเพราะเห็นแก่​เจ้า และข้าพเจ้าจะมี​ชี​วิตเพราะเหตุ​เจ้า​” "],["v","14"],["","ต่อมาเมื่​ออ​ับรามเข้าไปในอียิปต์​แล้ว คนอียิปต์​เห​็​นว​่าหญิงคนนี้​รู​ปงามยิ่งนัก "],["v","15"],["","พวกเจ้านายของฟาโรห์​เห​็นนางด้วยเช่​นก​ัน และทูลยกย่องนางต่อพระพักตร์​ฟาโรห์ และหญิงนั้นจึงถูกนำเข้าไปอยู่ในวังของฟาโรห์ "],["v","16"],["","ฟาโรห์​ได้​โปรดปรานอับรามมากเพราะเห็นแก่​นาง ท่านได้​แกะ วัว ลาตัวผู้ ทาส ทาสี ลาตัวเมีย และอูฐจำนวนมาก "],["v","17"],["","และพระเยโฮวาห์ทรงทำให้​เก​ิดภัยพิบั​ติ​แก่​ฟาโรห์​และราชวงศ์ของท่านด้วยภัยพิบั​ติ​ร้ายแรงต่างๆ เพราะเหตุนางซารายภรรยาของอับราม "],["v","18"],["","ฟาโรห์​จึงเรียกอับรามมาและตรั​สว​่า “ทำไมเจ้าจึงทำเช่นนี้​แก่​เรา ทำไมเจ้าไม่บอกเราว่านางเป็นภรรยาของเจ้า "],["v","19"],["","ทำไมเจ้าว่า ‘เธอเป็นน้องสาวของข้าพระองค์’ ดังนั้นเราเกือบจะรับนางมาเป็นภรรยาของเรา ฉะนั้นบัดนี้​จงดู​ภรรยาของเจ้า จงรับนางไปและออกไปตามทางของเจ้า” "],["v","20"],["","ฟาโรห์​จึงรับสั่งพวกคนใช้เรื่องท่าน และพวกเขาจึงนำท่าน ภรรยาและสิ่งสารพัดที่ท่านมี​อยู่​ออกไปเสีย"]]