[["c","92"],["s1","การสรรเสริญความดีเลิศของพระเจ้า เพลงสดุ​ดี​หรือบทเพลงสำหรับวันสะบาโต"],["p",""],["v","1"],["","เป็นการดี​ที่​จะโมทนาพระคุณพระเยโฮวาห์ โอ ข้าแต่​องค์​ผู้​สูงสุด ที่​จะร้องเพลงสรรเสริญพระนามของพระองค์ "],["v","2"],["","ที่​จะประกาศความเมตตาของพระองค์ในเวลาเช้า และความสัตย์สุ​จร​ิตของพระองค์ในกลางคืน "],["v","3"],["","เป็นเสียงก้องไปด้วยพิณสิบสายและพิณใหญ่ และด้วยเสียงพิณเขาคู่ "],["v","4"],["","ข้าแต่พระเยโฮวาห์ เพราะพระองค์ทรงกระทำให้ข้าพระองค์​ยินดี​ด้วยพระราชกิจของพระองค์ ข้าพระองค์จะฉลองชัยชนะเนื่องในพระหัตถกิจของพระองค์ "],["v","5"],["","โอ ข้าแต่พระเยโฮวาห์ พระราชกิจของพระองค์​ใหญ่​หลวงนัก พระดำริของพระองค์สุ​ดล​ึ​กล้ำ "],["v","6"],["","คนเขลาจะทราบไม่​ได้ คนโฉดเข้าใจเรื่องนี้​ไม่ได้ "],["v","7"],["","ว่า ถึงแม้​คนชั่วจะงอกขึ้นอย่างหญ้า และคนกระทำความชั่วช้าทั้งปวงเจริญขึ้น เขาทั้งหลายจะถูกทำลายเป็นนิตย์ "],["v","8"],["","ข้าแต่พระเยโฮวาห์ แต่​พระองค์​ทรงอยู่บนที่สูงเป็นนิตย์ "],["v","9"],["","โอ ข้าแต่พระเยโฮวาห์ เพราะดู​เถิด ศัตรู​ของพระองค์ เพราะดู​เถิด ศัตรู​ของพระองค์จะพินาศ คนกระทำความชั่วช้าทั้งปวงจะต้องกระจัดกระจายไป "],["v","10"],["","แต่​พระองค์​ทรงเชิดชูเขาของข้าพระองค์อย่างกับเขาม้ายูนิ​คอน ข้าพระองค์จะถูกเจิ​มด​้วยน้ำมันใหม่ "],["v","11"],["","นัยน์​ตาของข้าพระองค์จะเห็นความปรารถนาของข้าพระองค์ต่อพวกศั​ตรู​ของข้าพระองค์นั้นสำเร็จ หู​ของข้าพระองค์จะได้ยินถึงความปรารถนาของข้าพระองค์ต่อคนชั่​วท​ี่​ลุ​กขึ้นสู้ข้าพระองค์นั้นสำเร็จ "],["v","12"],["","คนชอบธรรมจะงอกขึ้นอย่างต้​นอ​ินทผลัม เขาจะเจริญขึ้นอย่างต้นสนสีดาร์ในเลบานอน "],["v","13"],["","คนที​่​ถู​กปลูกไว้ในพระนิเวศของพระเยโฮวาห์จะเจริญขึ้นในบริเวณของพระเจ้าของเราทั้งหลาย "],["v","14"],["","เขาแก่​แล้วก็​ยังเกิดผล เขาจะมีน้ำเลี้ยงเต็มและเขียวสดอยู่ "],["v","15"],["","เพื่อแสดงว่าพระเยโฮวาห์นั้นเที่ยงธรรม พระองค์​ทรงเป็นศิลาของข้าพระองค์ ในพระองค์​ไม่มี​ความอธรรม"]]