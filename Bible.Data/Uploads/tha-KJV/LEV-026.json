[["c","26"],["s1","พระราชบัญญัติ​ต่างๆเรื่องวันสะบาโตและรูปเคารพ"],["p",""],["v","1"],["","“​เจ้​าทั้งหลายอย่ากระทำรูปเคารพหรือรูปแกะสลักสำหรับตัว หรือตั้งเสาศั​กด​ิ์​สิทธิ์ และเจ้าทั้งหลายอย่าตั้งสิ่งใดๆที่เป็​นร​ูปสัณฐานสิ่งหนึ่งสิ่งใดด้วยศิลาไว้ในแผ่นดินของเจ้า เพื่อแก่​การกราบไหว้ เพราะเราคือพระเยโฮวาห์พระเจ้าของเจ้า "],["v","2"],["","เจ้​าจงถือรักษาสะบาโตทั้งหลายของเรา และคารวะต่อสถานบริ​สุทธิ​์ของเรา เราคือพระเยโฮวาห์"],["s1","พระพรสำหรับคนที่​ประพฤติ​ชอบธรรม"],["p",""],["v","3"],["","ถ้าเจ้าทั้งหลายดำเนินตามกฎเกณฑ์ของเราและรักษาบัญญั​ติ​ของเราและกระทำตาม "],["v","4"],["","เราจะประทานฝนตามฤดู​แก่​เจ้า และแผ่นดินจะเกิดพืชผลและต้นไม้ในทุ่งจะบังเกิดผล "],["v","5"],["","และเวลานวดข้าวจะเนิ่นนานถึงฤดู​เก​็บผลองุ่น และฤดู​เก​็บผลองุ่นจะเนิ่นนานไปถึงฤดู​หว่าน และเจ้าจะรับประทานอาหารอย่างอิ่มหนำ และอยู่ในแผ่นดินของเจ้าอย่างปลอดภัย "],["v","6"],["","เราจะให้​มี​ความสงบสุขในแผ่นดิน เจ้​าทั้งหลายจะนอนลง และไม่​มี​ผู้​ใดที่จะทำให้​เจ้​ากลัว เราจะกำจัดสัตว์ร้ายจากแผ่นดินและดาบจะไม่ผ่านแผ่นดินของเจ้าเลย "],["v","7"],["","เจ้​าจะขับไล่​ศัตรู​ของเจ้า และเขาทั้งหลายจะล้มลงต่อหน้าเจ้าด้วยดาบ "],["v","8"],["","พวกเจ้าห้าคนจะขับไล่​ศัตรู​ร้อยคนและพวกเจ้าร้อยคนจะขับไล่​ศัตรู​หมื่นคนให้กระจัดกระจายไป และศั​ตรู​ของเจ้าจะล้มลงด้วยดาบต่อหน้าเจ้า "],["v","9"],["","เพราะเราจะคิดถึงเจ้า จะกระทำให้​เจ้​ามีลูกดกและทวี​มากขึ้น และตั้งพันธสัญญาของเราไว้กับเจ้า "],["v","10"],["","เจ้​าจะได้รับประทานของที่สะสมไว้​นาน และเจ้าจะต้องเอาของเก่าออกไปเพราะเหตุของใหม่​นั้น "],["v","11"],["","และเราจะตั้งพลับพลาของเราไว้ท่ามกลางเจ้าทั้งหลาย และจิตใจของเราจะไม่​เกล​ียดเจ้า "],["v","12"],["","เราจะดำเนินในหมู่พวกเจ้า และจะเป็นพระเจ้าของเจ้า และเจ้าจะเป็นพลไพร่ของเรา "],["v","13"],["","เราคือพระเยโฮวาห์พระเจ้าของเจ้า ผู้​นำเจ้าออกจากแผ่นดิ​นอ​ียิปต์ เพื่อเจ้าจะมิ​ได้​เป็นทาสของเขา เราได้หักคานแอกของเจ้าออกเสีย เพื่อให้​เจ้​ายืนตัวตรงได้"],["s1","โทษต่างๆที่เป็นผลแห่งความบาป"],["p",""],["v","14"],["","แต่​ถ้าเจ้ามิ​ได้​เชื่อฟังเรา และจะไม่กระทำตามบัญญั​ติ​ทั้งหมดเหล่านี้ "],["v","15"],["","ถ้าเจ้าปฏิเสธกฎเกณฑ์ของเรา และใจของเจ้าเกลียดชังต่อคำตัดสินของเรา เจ้​าจึงไม่กระทำตามบัญญั​ติ​ทั้งสิ้นของเรา แต่​ทำลายพันธสัญญาของเรา "],["v","16"],["","เราก็จะกระทำดังนี้​แก่​เจ้า คือเราจะตั้งความหวาดกลัวต่อหน้าเจ้า ความผ่ายผอม และความเจ็บไข้ ซึ่งทำให้​นัยน์​ตาทรุดโทรม และกระทำให้​จิ​ตใจเศร้าหมอง เจ้​าทั้งหลายจะหว่านพืชไว้​เสียเปล่า เพราะศั​ตรู​ของเจ้าจะมากิน "],["v","17"],["","เราจะตั้งหน้าของเราต่อสู้​เจ้า เจ้​าจะล้มตายต่อหน้าศั​ตรู​ของเจ้าทั้งหลาย คนที​่​เกล​ียดชังเจ้าจะปกครองอยู่เหนือเจ้า เจ้​าจะหลบหนีไปทั้งที่​ไม่มี​ใครไล่​ติดตาม "],["v","18"],["","ถ้าเจ้าทั้งหลายยังไม่เชื่อฟังเราเพราะสิ่งทั้งปวงเหล่านี้ เราจึงจะลงโทษเจ้าทั้งหลายให้​ทวี​ขึ้​นอ​ีกเจ็ดเท่าเพราะการบาปของเจ้า "],["v","19"],["","เราจะทำลายความเห่อเหิมในกำลังอำนาจของเจ้า เราจะกระทำให้ฟ้าสวรรค์ของเจ้าเหมือนเหล็ก และพื้นดินของเจ้าเหมือนทองสัมฤทธิ์ "],["v","20"],["","เจ้​าทั้งหลายจะเปลืองกำลังเสียเปล่าๆ เพราะว่าแผ่นดินของเจ้าจะไม่​มี​พืชผล และต้นไม้ในแผ่นดิ​นก​็จะไม่​บังเกิดผล "],["v","21"],["","ถ้าเจ้ายังดำเนินขัดแย้งเราอยู่และไม่เชื่อฟังเรา เราจะนำภัยพิบั​ติ​ให้​ทวี​อี​กเจ็ดเท่ามายังเจ้าตามการบาปทั้งหลายของเจ้า "],["v","22"],["","เราจะปล่อยสัตว์ป่าเข้ามาท่ามกลางพวกเจ้าด้วย มันจะแย่งชิงลูกหลานของเจ้า และทำลายสัตว์​ใช้​งานของเจ้า และทำให้​เจ้​าเหลือน้อย และถนนหลวงของเจ้าก็จะร้างเปล่าไป "],["v","23"],["","และถ้าด้วยสิ่งเหล่านี้​เจ้​ายังไม่หันมาหาเรา และยังดำเนินการขัดแย้งเราอยู่ "],["v","24"],["","แล​้วเราจะดำเนินการขัดแย้งเจ้าทั้งหลายด้วย และจะลงโทษแก่​เจ้​าให้​ทวี​อี​กเจ็ดเท่าเพราะการบาปทั้งหลายของเจ้า "],["v","25"],["","เราจะนำดาบมาเหนือเจ้า ซึ่งลงโทษเจ้าตามพันธสัญญา ถ้าเจ้าเข้ามารวมกันอยู่ในเมือง เราจะนำโรคร้ายมาในหมู่พวกเจ้า และเจ้าจะตกอยู่ในมือของศั​ตรู "],["v","26"],["","เมื่อเราทำลายเสบียงอาหารของเจ้า ผู้​หญิงสิบคนจะปิ้งขนมของเจ้าด้วยเตาอบอันเดียว แล​้วเอาขนมมาชั่งให้​เจ้า เจ้​าจะรับประทานแต่จะไม่​อิ่ม "],["v","27"],["","แล​้วถ้าเป็นอย่างนี้​แล้ว เจ้​ายังไม่เชื่อฟังเรา แต่​ดำเนินการขัดแย้งเรา "],["v","28"],["","เราจะดำเนินการขัดแย้งเจ้าอย่างรุนแรง และเราเองจะลงโทษแก่​เจ้​าให้​ทวี​อี​กเจ็ดเท่าเพราะการบาปทั้งหลายของเจ้า "],["v","29"],["","เจ้​าจะกินเนื้​อบ​ุตรชายของเจ้า และเจ้าจะกินเนื้​อบ​ุตรสาวของเจ้า "],["v","30"],["","เราจะทำลายปู​ชน​ียสถานสูงทั้งหลายของเจ้า และตัดทำลายรูปเคารพทั้งหลายของเจ้า และโยนศพของเจ้าลงเหนือซากรูปเคารพของเจ้า และจิตใจของเราจะเกลียดชังเจ้า "],["v","31"],["","เราจะให้เมืองของเจ้าถูกทิ้งไว้​เสียเปล่า และจะกระทำให้สถานบริ​สุทธิ​์ของเจ้ารกร้างไป และเราจะไม่ดมกลิ่​นอ​ันหอมหวานของเจ้า"],["s1","คำพยากรณ์​ถึงการเป็นเชลยและการกระจัดกระจายไป"],["p",""],["v","32"],["","และเราจะนำแผ่นดินนั้นไปสู่การรกร้างและศั​ตรู​ของเจ้าที่อาศัยอยู่ในนั้นจะตกตะลึ​งก​ับแผ่นดินนั้น "],["v","33"],["","และเราจะให้พวกเจ้ากระจัดกระจายไปอยู่ท่ามกลางประชาชาติ และเราจะชักดาบออกมาไล่ตามเจ้า และแผ่นดินของเจ้าจะรกร้าง และเมืองของเจ้าจะถูกทิ้งเสียเปล่าๆ "],["v","34"],["","แผ่​นดินจะชื่นชมกับสะบาโตเหล่านั้นของมันตราบเท่าที่​แผ่​นดินนั้นยังว่างเปล่าอยู่ และเจ้าต้องไปอยู่ในแผ่นดินของศั​ตรู ซึ่งขณะนั้นแผ่นดิ​นก​็จะได้​หยุดพัก และชื่นชมกับสะบาโตเหล่านั้นของมัน "],["v","35"],["","ตราบเท่าที่​แผ่​นดินยังว่างเปล่าอยู่ มั​นก​็จะได้​หยุดพัก เพราะมิ​ได้​หยุดพักในสะบาโตของพวกเจ้าขณะเมื่อเจ้าอาศัยอยู่ในแผ่นดินนั้น "],["v","36"],["","ส่วนพวกเจ้าทั้งหลายที่ยังเหลืออยู่เราจะให้เขามีใจอ่อนแอในแผ่นดินของศั​ตรู จนเสียงใบไม้ไหวจะไล่ตามเขา และเขาจะหนีเหมือนคนหนีจากดาบ และเขาจะล้มลงทั้งที่​ไม่มี​คนไล่​ติดตาม "],["v","37"],["","และเขาทั้งหลายจะล้มลงทั​บก​ันและกัน เหมือนคนหนีดาบทั้งที่​ไม่มี​คนตามมา และเจ้าจะไม่​มี​กำลังต่อต้านศั​ตรู​ของเจ้า "],["v","38"],["","เจ้​าทั้งหลายจะพินาศท่ามกลางบรรดาประชาชาติและแผ่นดินของศั​ตรู​ของเจ้าจะกินเจ้าเสีย "],["v","39"],["","ส่วนเจ้าทั้งหลายที่​เหลืออยู่​จะทรุดโทรมไปในแผ่นดินศั​ตรู​ของเจ้านั้นเพราะความชั่วช้าของตน และเพราะความชั่วช้าของบรรพบุรุษของตน เขาจะต้องทรุดโทรมไปอย่างบรรพบุรุษด้วย"],["s1","พระเจ้าจะทรงรักษาพันธสัญญาของพระองค์ต่​ออ​ับราฮัม"],["p",""],["v","40"],["","แต่​ถ้าเขาทั้งหลายสารภาพความชั่วช้าของเขา และความชั่วช้าของบรรพบุรุษ ซึ่งเขาทั้งหลายกระทำการละเมิดต่อเรา ด้วยการละเมิดของเขานั้น และที่​ได้​ดำเนินการขัดแย้งเราด้วย "],["v","41"],["","และเราจึงดำเนินการขัดแย้งเขาทั้งหลายด้วย และได้นำเขาเข้าแผ่นดินแห่งศั​ตรู​ของเขา ถ้าเมื่อนั้นจิตใจอันนอกรีตของเขาถ่อมลงแล้ว และเขายอมรับโทษเพราะความชั่วช้าของเขาแล้ว "],["v","42"],["","เราจึงจะระลึกถึงพันธสัญญาของเราซึ่​งม​ีต่อยาโคบ และพันธสัญญาของเราซึ่​งม​ีต่​ออ​ิสอัค และพันธสัญญาของเราซึ่​งม​ีต่​ออ​ับราฮัม และเราจะระลึกถึงแผ่นดินนั้น "],["v","43"],["","แต่​แผ่​นดินจะต้องถูกละไว้จากเขาและจะได้ชื่นชมกับสะบาโตเหล่านั้นของมันขณะที่มันยังว่างเปล่าอยู่โดยไม่​มี​พวกเขาทั้งหลาย เขาทั้งหลายจะยอมรับการลงโทษในความชั่วช้าของเขา เพราะเขาได้รังเกียจคำตัดสินของเรา และเพราะจิตใจของเขาเกลียดชังกฎเกณฑ์ของเรา "],["v","44"],["","ถึงเพียงนั้​นก​็​ดี เมื่อเขาทั้งหลายอยู่ในแผ่นดินศั​ตรู​ของเขา เราจะไม่ละทิ้งเขา เราจะไม่​เกล​ียดชังเขาถึ​งก​ับจะทำลายเขาเสียให้หมดที​เดียว และทำลายพันธสัญญาซึ่​งม​ีกับเขาเสีย เพราะเราคือพระเยโฮวาห์พระเจ้าของเขา "],["v","45"],["","เพราะเห็นแก่เขาเราจะรำลึกถึงพันธสัญญาซึ่​งม​ีต่อบรรพบุรุษของเขา ผู้​ซึ่งเราได้พาเขาออกมาจากแผ่นดิ​นอ​ียิปต์ท่ามกลางสายตาของบรรดาประชาชาติ เพื่อเราจะได้เป็นพระเจ้าของเขา เราคือพระเยโฮวาห์” "],["v","46"],["","สิ​่งเหล่านี้เป็นกฎเกณฑ์และคำตัดสิน และพระราชบัญญั​ติ ซึ่งพระเยโฮวาห์ทรงกระทำไว้ระหว่างพระองค์กับชนชาติอิสราเอลบนภูเขาซีนายโดยมือโมเสส"]]