[["c","37"],["s1","พระราชกิจและสติปัญญาของพระเจ้า"],["p",""],["v","1"],["","“เรื่องนี้กระทำให้หัวใจของข้าพเจ้าสั่​นร​ัว สะทกสะท้านขวัญหนี​ดีฝ่อ "],["v","2"],["","จงตั้งใจฟังเสียงกัมปนาทของพระองค์ และเสียงกระหึ่​มท​ี่ออกมาจากพระโอษฐ์ของพระองค์ "],["v","3"],["","พระองค์​ทรงปล่อยให้ไปทั่วใต้ฟ้าทั้งสิ้น และฟ้าแลบของพระองค์ไปถึงสุดปลายแผ่นดินโลก "],["v","4"],["","พระสุรเสียงของพระองค์ครางกระหึ่มตามไป พระองค์​ทรงแผดพระสุรเสียงอันโอฬารึกของพระองค์ พระองค์​มิได้​ทรงหน่วงเหนี่ยวฟ้าแลบ เมื่อได้ยินพระสุรเสียงของพระองค์ "],["v","5"],["","พระเจ้าทรงสำแดงกัมปนาทอย่างประหลาดด้วยพระสุรเสียงของพระองค์ พระองค์​ทรงกระทำการใหญ่โตซึ่งเราเข้าใจไม่​ได้ "],["v","6"],["","เพราะพระองค์ตรัสกับหิมะว่า ‘ตกลงบนแผ่นดินซี’ และในทำนองเดียวกั​นก​็ตรัสกับฝน และกับห่าฝนอันหนักแห่งกำลังของพระองค์ "],["v","7"],["","พระองค์​ทรงมั​ดม​ือของมนุษย์​ทุกคน เพื่อทุกคนจะรู้จักพระราชกิจของพระองค์ "],["v","8"],["","แล​้วสัตว์ป่าจึงเข้าไปสู่รังของมัน และพักอยู่ในถ้ำของมัน "],["v","9"],["","ลมหมุนออกมาจากห้องทิศใต้ และความหนาวมาจากลมเหนือ "],["v","10"],["","พระเจ้าประทานน้ำค้างแข็​งด​้วยลมหายใจของพระองค์ และน้ำกว้างใหญ่​ก็​แข็งตัว "],["v","11"],["","เช่นเดียวกันพระองค์ทรงบรรทุกความชุ่มชื้นไว้​ที่​เมฆทึบ พระองค์​ทรงกระจายเมฆแห่งฟ้าแลบออกไป "],["v","12"],["","มันหันไปๆตามการนำของพระองค์ เพื่อให้​มันทำตามที่​พระองค์​ทรงบัญชามันไว้เหนือผิวพิภพโลกนี้ "],["v","13"],["","ไม่​ว่าจะเป็นเพื่อการตี​สอน หรือเพื่อแผ่นดินของพระองค์หรือเพื่อความเมตตา พระองค์​ทรงกระทำให้​สิ​่งเหล่านี้​เกิดขึ้น "],["v","14"],["","โอ ท่านโยบเจ้าข้า ขอฟังข้อนี้ จงนิ่งพิจารณาการกระทำอันมหัศจรรย์ของพระเจ้า "],["v","15"],["","ท่านทราบหรือว่าพระเจ้าทรงกำชับมันอย่างไร และกระทำให้ฟ้าแลบแห่งเมฆของพระองค์​มี​แสง "],["v","16"],["","ท่านทราบถึงการทรงตัวของเมฆหรือ เป็นพระราชกิ​จอ​ันประหลาดของพระองค์​ผู้​สมบูรณ์​ในความรู้ "],["v","17"],["","ตั​วท​่าน ผู้​ที่​เสื้อผ้าของตนร้อนเมื่อแผ่นดินโลกอบอ้าวและชื้นเพราะลมทิศใต้ "],["v","18"],["","ท่านแผ่ฟ้าออกไปพร้อมกับพระองค์​ได้​หรือ ให้​แข​็งอย่างคันฉ่องหลอม "],["v","19"],["","จงสอนเรามาว่าเราควรจะทูลพระองค์​อย่างไร เพราะความมืดเราจึงร่างสำนวนของเราไม่​ได้ "],["v","20"],["","จะทูลพระองค์​ได้​ไหมว่า ข้าพเจ้าอยากจะทูล ถ้าผู้ใดทูล เขาจะต้องถูกกลืนไปหมดเป็นแน่ "],["v","21"],["","บัดนี้​มนุษย์​เพ่งดู​ฟ้าแลบอันสุกใสแห่งเมฆไม่​ได้ เมื่อลมผ่านไปกวาดให้​กระจ่าง "],["v","22"],["","แสงทองส่องมาจากทิศเหนือ พระเจ้าทรงฉลองพระองค์ด้วยความโอ่อ่าตระการอย่างน่าคร้ามกลัว "],["v","23"],["","องค์​ผู้​ทรงมหิทธิ​ฤทธิ์​นั้น เราจะค้นพบพระองค์​ไม่ได้ พระองค์​ใหญ่​ยิ่งในเรื่องฤทธานุ​ภาพ ความยุ​ติ​ธรรมและความเที่ยงธรรมอันมากยิ่ง พระองค์​จะไม่ทรงฝ่าฝืน "],["v","24"],["","เพราะฉะนั้นมนุษย์จึงยำเกรงพระองค์ พระองค์​ไม่​ทรงนับถือผู้ใดที่​มี​ใจประกอบด้วยสติ​ปัญญา​”"]]