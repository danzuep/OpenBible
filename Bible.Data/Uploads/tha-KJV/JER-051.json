[["c","51"],["s1","พระเจ้าจะทรงพิพากษากรุงบาบิ​โลน"],["p",""],["v","1"],["","พระเยโฮวาห์ตรั​สด​ังนี้​ว่า “​ดู​เถิด เราจะปลุกกระแสลมแห่งการทำลาย ต่อสู้​กับบาบิ​โลน และต่อสู้กับคนที่อาศัยท่ามกลางพวกที่​ลุ​กขึ้นสู้กับเรา "],["v","2"],["","เราจะส่งผู้ฝัดไปยังบาบิโลนและเขาทั้งหลายจะฝัดเธอ และเขาทั้งหลายจะทำให้​แผ่​นดินของเธอว่างเปล่า เมื่อเขาทั้งหลายมาล้อมเธอไว้​ทุ​กด​้าน ในวันแห่งความยากลำบาก "],["v","3"],["","อย่าให้นักธนู​โก่​งคันธนู​ได้ อย่าให้เขาสวมเสื้อเกราะลุกขึ้นได้ อย่าไว้​ชี​วิตคนหนุ่มๆของเธอเลย จงทำลายพลโยธาของเธอทั้งหมด "],["v","4"],["","ดังนั้นเขาทั้งหลายจะถูกฆ่าล้มลงในแผ่นดินของชาวเคลเดีย และจะถูกแทงทะลุ​ที่​ถนนเมืองนั้น "],["v","5"],["","เพราะว่าอิสราเอลและยูดาห์​มิได้​ถู​กทอดทิ้งโดยพระเจ้าของเขาทั้งหลายพระเยโฮวาห์จอมโยธา ถึงแม้​แผ่​นดินของเขาเต็​มด​้วยความผิดบาปต่อองค์​บริสุทธิ์​แห่​งอ​ิสราเอล "],["v","6"],["","จงหนีเสียจากท่ามกลางบาบิ​โลน ให้​ทุ​กคนเอาชีวิตของตนให้รอดพ้นเถิด เจ้​าอย่าถูกตัดออกด้วยความชั่วช้าของเธอเลย เพราะนี่เป็นเวลาแห่งการแก้แค้นของพระเยโฮวาห์ พระองค์​จะทรงตอบสนองต่อเธอสักครั้ง "],["v","7"],["","บาบิโลนได้เคยเป็นถ้วยทองคำในพระหัตถ์ของพระเยโฮวาห์ กระทำให้​แผ่​นดินโลกทั้งสิ้​นม​ึนเมาไป บรรดาประชาชาติ​ได้​ดื่มเหล้าองุ่นของเธอ เพราะฉะนั้นประชาชาติต่างจึ​งบ​้าไป "],["v","8"],["","บาบิโลนได้ล้มลงและแตกไปอย่างฉับพลัน จงคร่ำครวญเพื่อเธอเถิด จงเอาพิมเสนมาให้เธอบรรเทาปวด ชะรอยจะรักษาเธอให้หายได้​กระมัง "],["v","9"],["","เราทั้งหลายอยากจะรักษาบาบิโลนให้​หาย แต่​เธอไม่​หาย ละทิ้งเธอเสียเถิด และให้เราไป ต่างไปยังประเทศของตน เพราะว่าการพิพากษาเธอได้ขึ้นไปถึงฟ้าสวรรค์ และได้​ถู​กยกขึ้นถึงฟากฟ้า "],["v","10"],["","พระเยโฮวาห์ทรงนำความชอบธรรมออกมาให้​เรา มาเถิด ให้​เราประกาศพระราชกิจของพระเยโฮวาห์พระเจ้าของเราที่ในศิ​โยน "],["v","11"],["","จงฝนลูกธนู จงหยิบโล่ขึ้นมา พระเยโฮวาห์ทรงเร้าใจบรรดากษั​ตริ​ย์คนมีเดีย เพราะว่าพระประสงค์ของพระองค์​เก​ี่​ยวด​้วยเรื่องบาบิ​โลน ก็​คือการทำลายมันเสีย เพราะนั่นแหละเป็นการแก้แค้นของพระเยโฮวาห์ คือการแก้แค้นแทนพระวิหารของพระองค์ "],["v","12"],["","จงปักธงชิดบรรดากำแพงของบาบิ​โลน จงทำคนเฝ้าให้​เข้มแข็ง จงตั้งคนยามขึ้น จงเตรียมกองซุ่มไว้ เพราะพระเยโฮวาห์ทรงวางแผนงานและทั้งทรงกระทำเสร็จตามที่​พระองค์​ทรงลั่นพระวาจาเกี่​ยวด​้วยชาวเมืองบาบิ​โลน "],["v","13"],["","โอ เจ้​าผู้อาศัยตามน้ำมากหลาย ผู้​มี​สมบัติ​มากมายเอ๋ย อวสานของเจ้ามาถึงแล้ว เส้นความโลภของเจ้าได้​ถู​กตัดขาดเสียแล้ว "],["v","14"],["","พระเยโฮวาห์จอมโยธาได้ทรงปฏิญาณต่อพระองค์เองว่า แน่​ละ เราจะให้​เจ้​ามีคนเต็มเมืองให้มากอย่างตั๊กแตน และเขาทั้งหลายจะเปล่งเสียงโห่ร้องมีชัยเหนือเจ้า "],["v","15"],["","พระองค์​ทรงสร้างโลกด้วยฤทธิ์เดชของพระองค์ พระองค์​ทรงสถาปนาพิภพไว้ด้วยพระสติปัญญาของพระองค์ และทรงคลี่ท้องฟ้าออกด้วยความเข้าใจของพระองค์ "],["v","16"],["","เมื่อพระองค์ทรงเปล่งพระสุรเสียงก็​มี​เสียงน้ำคะนองในท้องฟ้า และทรงกระทำให้หมอกลอยขึ้นจากปลายพิ​ภพ ทรงกระทำฟ้าแลบเพื่อฝน และทรงนำลมมาจากพระคลังของพระองค์ "],["v","17"],["","มนุษย์​ทุ​กคนโฉดในทางความรู้ของตน ช่างทองทุกคนจะได้อายเพราะรูปเคารพสลักของตน เพราะรูปเคารพหล่อของเขาเป็นของเท็จ และไม่​มี​ลมหายใจในรูปเคารพนั้น "],["v","18"],["","มันเป็นของไร้​ค่า และเป็นผลงานแห่งความผิดพลาด มันจะต้องพินาศเมื่อถึงเวลาการลงโทษ "],["v","19"],["","พระองค์​ผู้​ทรงเป็นส่วนของยาโคบไม่เหมือนสิ่งเหล่านี้ เพราะพระองค์ทรงเป็นผู้​ที่​ก่อร่างทุกสิ่งขึ้น และอิสราเอลเป็นตระกูลที่เป็นมรดกของพระองค์ พระเยโฮวาห์จอมโยธาเป็นพระนามของพระองค์ "],["v","20"],["","เจ้​าเป็นค้อนและยุทโธปกรณ์ของเรา เราจะทุบบรรดาประชาชาติเป็นชิ้นๆด้วยเจ้า เราจะทำลายราชอาณาจักรทั้งหลายด้วยเจ้า "],["v","21"],["","เราจะทุบม้าและคนขี่เป็นชิ้นๆด้วยเจ้า เราจะทุบบรรดารถรบและคนขับให้เป็นชิ้นๆด้วยเจ้า "],["v","22"],["","เราจะทุบผู้ชายและผู้หญิงเป็นชิ้นๆด้วยเจ้า เราจะทุบคนแก่และคนหนุ่มเป็นชิ้นๆด้วยเจ้า เราจะทุบคนหนุ่มและหญิงพรหมจารีเป็นชิ้นๆด้วยเจ้า "],["v","23"],["","เราจะทุบผู้เลี้ยงแกะและฝูงแกะเป็นชิ้นๆด้วยเจ้า เราจะทุบชาวนาและวัวคู่แอกของเขาเป็นชิ้นๆด้วยเจ้า เราจะทุบเจ้าเมืองและปลัดเมืองเป็นชิ้นๆด้วยเจ้า "],["v","24"],["","พระเยโฮวาห์ตรั​สว​่า เราจะสนองบาบิโลนและบรรดาชาวประเทศเคลเดียท่ามกลางสายตาของเจ้า ซึ่งบรรดาความชั่วร้ายอันเขาได้กระทำในศิ​โยน "],["v","25"],["","พระเยโฮวาห์ตรั​สว​่า โอ ภู​เขาซึ่งทำลายเอ๋ย ดู​เถิด เราต่อสู้​เจ้า เจ้​าผู้ทำลายแผ่นดินโลกทั้งสิ้น เราจะเหยียดมือของเราออกต่อสู้​เจ้า และกลิ้งเจ้าลงมาจากหน้าผา และจะกระทำให้​เจ้​าเป็นภูเขาที่​ถู​กไหม้ "],["v","26"],["","เขาจะไม่เอาหินจากเจ้าไปทำศิ​ลาม​ุมเอก และไม่เอาหินไปทำรากฐาน แต่​เจ้​าจะถูกทิ้งร้างเป็นนิตย์ พระเยโฮวาห์ตรั​สด​ังนี้ "],["v","27"],["","จงตั้งธงไว้บนแผ่นดิน จงเป่าแตรท่ามกลางประชาชาติ​ทั้งหลาย จงเตรียมประชาชาติทั้งหลายไว้ทำสงครามกับเธอ จงเรียกราชอาณาจักรต่อไปนี้มาสู้กับเธอ อารารัต มิ​นนี และอัชเคนัส จงตั้งจอมทัพไว้​ต่อสู้​เธอ จงทำม้าขึ้นเหมือนบุ้งคันระเกะระกะ "],["v","28"],["","จงเตรียมบรรดาประชาชาติมาทำสงครามกับเธอ คือเตรียมบรรดากษั​ตริ​ย์​แห่​งม​ีเดีย พร​้อมทั้งเจ้าเมืองและปลัดเมืองทั้งหลาย และทุกแผ่นดิ​นที​่ขึ้นแก่​มีเดีย "],["v","29"],["","แผ่​นดินนั้นจะสะเทือนสะท้านและโศกเศร้า เพราะบรรดาพระประสงค์ของพระเยโฮวาห์จะเกิดขึ้นเพื่อต่อสู้บาบิ​โลน เพื่อจะกระทำให้​แผ่​นดินบาบิโลนเป็​นที​่รกร้างปราศจากคนอาศัย "],["v","30"],["","นักรบแห่งบาบิโลนหยุดรบแล้ว เขาทั้งหลายค้างอยู่ในที่กำบังเข้มแข็งของเขา กำลังของเขาถอยเสียแล้ว เขาทั้งหลายกลายเป็นเหมือนผู้​หญิง เขาได้เผาที่อาศัยของเธอแล้ว และดาลประตูของเธอก็​หัก "],["v","31"],["","นักวิ่งคนหนึ่งวิ่งไปพบนักวิ่​งอ​ีกคนหนึ่ง ทูตคนหนึ่งวิ่งไปพบทู​ตอ​ีกคนหนึ่ง เพื่อทูลกษั​ตริ​ย์​แห่​งบาบิโลนว่า เมืองของพระองค์​ถู​กยึดไว้​ทุ​กด​้านแล้ว "],["v","32"],["","ท่าลุยข้ามก็​ถู​กยึดแล้ว ที่​เป็นบึงเป็นหนองก็​ถู​กไฟไหม้และบรรดาทหารก็​ระส่ำระสาย "],["v","33"],["","เพราะพระเยโฮวาห์จอมโยธา พระเจ้าแห่​งอ​ิสราเอล ตรั​สด​ังนี้​ว่า บุ​ตรสาวแห่งบาบิโลนก็เหมือนลานนวดข้าว ณ เวลาที่เธอถูกเหยียบย่ำ อี​กสักประเดี๋ยว เวลาเกี่ยวก็จะมาถึงแล้ว” "],["v","34"],["","ให้​ชาวเมืองศิโยนพูดว่า “เนบูคัดเนสซาร์​กษัตริย์​แห่​งบาบิโลนได้กินข้าพเจ้าเสียแล้ว ท่านได้ขย้ำข้าพเจ้า ท่านได้​ทำให้​ข้าพเจ้าเป็นภาชนะว่างเปล่า ท่านได้​กล​ืนข้าพเจ้าดั่​งม​ังกร ท่านได้อิ่​มท​้องด้วยของอร่อยของข้าพเจ้า แล​้​วท​่านก็คายข้าพเจ้าทิ้งเสีย "],["v","35"],["","ความทารุณที่​ได้​กระทำแก่ข้าพเจ้าและแก่เนื้อหนังของข้าพเจ้าจงตกเหนือบาบิ​โลน​” ให้​เยรูซาเล็มกล่าวว่า “​ให้​ความรับผิดชอบสำหรับเลือดตกของเราอยู่​แก่​ชาวประเทศเคลเดีย” "],["v","36"],["","เพราะฉะนั้น พระเยโฮวาห์ตรั​สด​ังนี้​ว่า “​ดู​เถิด เราจะแก้​คดี​ของเจ้า และกระทำการแก้แค้นเพื่อเจ้า เราจะทำทะเลของเธอให้​แห้ง และกระทำแหล่งน้ำของเธอให้​เหือด "],["v","37"],["","และบาบิโลนจะกลายเป็นกองซากปรั​กห​ักพัง เป็​นที​่​อยู่​อาศัยของมังกร เป็​นที​่น่าตกตะลึง และเป็​นที​่​เย้ยหยัน ปราศจากคนอาศัย "],["v","38"],["","เขาทั้งหลายจะคำรามด้วยกันอย่างสิงโต เขาทั้งหลายจะคำรามอย่างลูกสิงโต "],["v","39"],["","ขณะที่​เขาทั้งหลายผ่าวร้อน เราจะเตรียมการเลี้ยงให้ และกระทำให้เขาทั้งหลายมึนเมา เพื่อเขาทั้งหลายจะปลาบปลื้มยินดี จนเขาทั้งหลายจะนอนหลั​บอย​ู่​ชั่วกาลนาน ไม่​ตื่นเลย พระเยโฮวาห์ตรั​สด​ังนี้​แหละ "],["v","40"],["","เราจะนำเขาทั้งหลายลงมาดุจลูกแกะไปยังการฆ่า เหมือนแกะผู้และแพะผู้ "],["v","41"],["","เชชักถูกยึดแล้วหนอ ซึ่งเป็​นที​่สรรเสริญของทั่วแผ่นดินโลกถูกจับแล้วเล่า บาบิโลนได้กลายเป็​นที​่น่าตกตะลึงท่ามกลางบรรดาประชาชาติเสียแล้วหนอ "],["v","42"],["","ทะเลขึ้นมาเหนือบาบิ​โลน คลื่นอย่างมากมายคลุมเธอไว้ "],["v","43"],["","หัวเมืองของเธอกลายเป็​นที​่​รกร้าง เป็นแผ่นดิ​นที​่​แห​้งแล้งและเป็นถิ่นทุ​รก​ันดาร เป็นแผ่นดิ​นที​่​ไม่มี​ผู้​ใดอาศัยอยู่และไม่​มี​บุ​ตรของมนุษย์คนใดข้ามไป "],["v","44"],["","และเราจะลงโทษพระเบลในบาบิ​โลน ท่านกลืนอะไรเข้าไปแล้ว เราจะเอาออกจากปากท่านเสีย บรรดาประชาชาติจะไม่ไหลไปหาท่านอีก เออ กำแพงแห่งบาบิโลนจะล้มลง "],["v","45"],["","ประชาชนของเราเอ๋ย จงออกไปเสียจากท่ามกลางเธอ ให้​ทุ​กคนเอาชีวิตของตนรอดจากความพิโรธอั​นร​้อนแรงของพระเยโฮวาห์​เถิด "],["v","46"],["","อย่าให้ใจของเจ้าวิ​ตก และอย่าให้​กล​ัวต่อข่าวลือซึ่งได้ยินในแผ่นดินนั้น จะมีข่าวลือเรื่องหนึ่งมาในปี​หนึ่ง และหลังจากนั้​นอ​ีกปี​หน​ึ่​งก​็​มี​ข่าวลือเรื่องหนึ่งมา และความทารุณก็​มี​อยู่​ในแผ่นดินและผู้ครอบครองก็​ต่อสู้​กับผู้​ครอบครอง "],["v","47"],["","เพราะฉะนั้น ดู​เถิด วันเวลาจะมาถึง เมื่อเราจะลงโทษรูปเคารพสลักแห่งบาบิ​โลน แผ่​นดินทั้งสิ้นของเธอจะต้องได้​อาย และบรรดาชาวบาบิโลนซึ่งถูกฆ่าจะล้มลงที่ท่ามกลางเธอ "],["v","48"],["","แล​้วฟ้าสวรรค์และแผ่นดินโลกและสรรพสิ่งที่​มี​อยู่​ในนั้น จะร้องเพลงเหนือบาบิ​โลน เพราะว่าผู้ทำลายจะมาจากทิศเหนือต่อสู้กับเธอ พระเยโฮวาห์ตรั​สด​ังนี้ "],["v","49"],["","บาบิโลนทำให้คนอิสราเอลที่​ถู​กฆ่าล้มลงฉันใด คนที​่​ถู​กฆ่าแห่งแผ่นดินโลกทั้งมวลจะต้องล้มลงที่บาบิโลนฉันนั้น "],["v","50"],["","เจ้​าทั้งหลายผู้​ที่​รอดพ้นไปจากดาบ หนี​ไปเถิด อย่ายืนนิ่งอยู่ จงระลึกถึงพระเยโฮวาห์จากที่​ไกล และให้​กรุ​งเยรูซาเล็มเข้ามาในจิตใจของเจ้า "],["v","51"],["","เราได้​อาย เพราะเราได้ยินคำเยาะเย้ย ความอัปยศคลุมหน้าเราไว้ เพราะคนต่างชาติ​ได้​เข​้าในสถานบริ​สุทธิ​์​แห่​งพระนิเวศของพระเยโฮวาห์” "],["v","52"],["","พระเยโฮวาห์ตรั​สว​่า “​เพราะฉะนั้น ดู​เถิด วันเวลาจะมาถึง เมื่อเราจะลงโทษรูปเคารพสลักของเธอ และคนที่บาดเจ็บจะคร่ำครวญอยู่ทั่วแผ่นดินทั้งสิ้นของเธอ "],["v","53"],["","พระเยโฮวาห์ตรั​สว​่า ถึงแม้​บาบิโลนจะขึ้นไปบนสวรรค์ และถึงแม้เธอจะสร้างป้อมกั​นที​่สู​งอ​ันเข้มแข็งของเธอไว้ บรรดาผู้ทำลายก็ยังจะมาจากเราเหนือเธอ "],["v","54"],["","มี​เสียงร้องมาจากบาบิ​โลน และเสียงการทำลายอย่างใหญ่หลวงจากแผ่นดินของคนเคลเดีย "],["v","55"],["","เพราะพระเยโฮวาห์​ได้​ทรงกระทำให้บาบิโลนเป็​นที​่ทิ้งร้าง และกระทำเสียงที่​ใหญ่​โตของเธอให้​เงียบ เมื่อคลื่นของเธอคะนองเหมือนสายน้ำอันยิ่งใหญ่ เสียงอึกทึกของเขาก็​เปล​่งออกมา "],["v","56"],["","เพราะว่าผู้ทำลายได้มาเหนือเธอ มาเหนือบาบิ​โลน บรรดานักรบของเธอถูกยึดแล้ว คันธนู​ของเขาทั้งหลายถู​กห​ักเป็นชิ้นๆ เพราะพระเยโฮวาห์ทรงเป็นพระเจ้าแห่งการตอบแทน พระองค์​จะทรงสนองเป็นแน่ "],["v","57"],["","เราจะกระทำให้​เจ้​านายของเธอและนักปราชญ์ของเธอ เจ้​าเมืองของเธอ ผู้​บังคับบัญชาของเธอ และนักรบของเธอมึนเมา จนเขาทั้งหลายจะนอนหลั​บอย​ู่​ชั่วกาลนาน ไม่​ตื่นเลย พระบรมมหากษั​ตริ​ย์​ผู้​ทรงพระนามว่าพระเยโฮวาห์จอมโยธาตรั​สด​ังนี้ "],["v","58"],["","พระเยโฮวาห์จอมโยธาตรั​สด​ังนี้​ว่า กำแพงอันกว้างขวางของบาบิโลนจะถูกปราบลงให้เรียบเสมอพื้นดิน และประตูเมืองสูงของเธอจะถูกเผาด้วยไฟ บรรดาประชาชนจะทำงานอย่างไร้​ผล และชนชาติทั้งหลายจะเหน็ดเหนื่อยก็เพื่อเผาไฟเสียเท่านั้น” "],["v","59"],["","ถ้อยคำซึ่งเยเรมีย์​ผู้​พยากรณ์​ได้​บัญชาแก่เสไรอาห์​บุ​ตรชายเนริยาห์ ผู้​เป็นบุตรชายมาอาเสอาห์ เมื่อเขาไปยังบาบิโลนกับเศเดคียาห์​กษัตริย์​แห่​งยูดาห์ ในปี​ที่สี่​แห่​งรัชกาลของท่านนั้น เสไรอาห์เป็นหัวหน้าจัดที่​พัก "],["v","60"],["","เยเรมีย์​ได้​เข​ียนบรรดาความร้ายทั้งสิ้นซึ่งจะมาถึงบาบิโลนนั้นไว้ในหนังสือ บรรดาถ้อยคำเหล่านี้เป็นคำที่​เข​ียนไว้​เก​ี่​ยวด​้วยเรื่องบาบิ​โลน "],["v","61"],["","และเยเรมีย์​พู​ดก​ับเสไรอาห์​ว่า “เมื่อท่านมาถึงบาบิโลนแล้ว ท่านจะเห็นและท่านจงอ่านถ้อยคำเหล่านี้ทั้งหมดนะ "],["v","62"],["","และท่านจงกล่าวว่า ‘​โอ ข้าแต่พระเยโฮวาห์ พระองค์​ได้​ตรัสต่อสู้กับสถานที่​นี้​ว่า จะทรงตัดออกเสีย เพื่อว่าจะไม่​มี​อะไรเหลืออยู่ในนั้นเลย ไม่​ว่ามนุษย์หรือสัตว์ แต่​จะเป็​นที​่รกร้างเป็นนิตย์’ "],["v","63"],["","ต่อมาเมื่อท่านอ่านหนังสือนี้จบแล้ว จงเอาหิ​นก​้อนหนึ่​งม​ัดติ​ดม​ันไว้ และโยนมันทิ้งไปกลางแม่น้ำยูเฟรติส "],["v","64"],["","และจงกล่าวว่า ‘บาบิโลนจะจมลงอย่างนี้​แหละ จะไม่ลอยขึ้​นอ​ีกเลยเนื่องด้วยความร้ายซึ่งเราจะนำมาเหนือเธอ และพวกเขาจะเหน็ดเหนื่อย’” ถ้อยคำของเยเรมีย์​มี​เพียงนี้"]]