[["c","30"],["s1","ดาว​ิดสรรเสริญพระเจ้าเพราะพระองค์ทรงช่วยท่านพ้นได้ เพลงสดุ​ดี​และบทเพลงของดาวิด ณ พิธี​ถวายพระราชวังของดาวิด"],["p",""],["v","1"],["","โอ ข้าแต่พระเยโฮวาห์ ข้าพระองค์จะยอพระเกียรติ​พระองค์ เพราะพระองค์ทรงดึงข้าพระองค์ขึ้นมา และมิ​ได้​ทรงให้​คู่อริ​ของข้าพระองค์เปรมปรี​ดิ​์เพราะข้าพระองค์ "],["v","2"],["","โอ ข้าแต่พระเยโฮวาห์พระเจ้าของข้าพระองค์ ข้าพระองค์ร้องทูลขอความอุปถัมภ์จากพระองค์ และพระองค์​ได้​ทรงรักษาข้าพระองค์​ให้​หาย "],["v","3"],["","โอ ข้าแต่พระเยโฮวาห์ พระองค์​ทรงนำจิตวิญญาณของข้าพระองค์ขึ้นมาจากแดนผู้​ตาย ทรงให้ข้าพระองค์​มีชีวิต เพื่อข้าพระองค์​ไม่​ต้องลงไปสู่ปากแดนผู้​ตาย "],["v","4"],["","โอ ท่านวิ​สุทธิ​ชนของพระองค์​เอ๋ย จงร้องสรรเสริญพระเยโฮวาห์ และถวายโมทนาเมื่อระลึกถึงความบริ​สุทธิ​์ของพระองค์ "],["v","5"],["","เพราะพระพิโรธของพระองค์นั้นเป็นแต่​ชั่วขณะหนึ่ง และความโปรดปรานของพระองค์นั้นตลอดชีวิต การร้องไห้​อาจจะอ้อยอิ่งอยู่สั​กค​ืนหนึ่ง แต่​ความชื่นบานจะมาเวลาเช้า "],["v","6"],["","ข้าพระองค์​พู​ดในความเจริญรุ่งเรืองของข้าพระองค์​ว่า “ข้าพเจ้าจะไม่หวั่นไหวเลย” "],["v","7"],["","ข้าแต่พระเยโฮวาห์ โดยความโปรดปรานของพระองค์ พระองค์​ทรงสถาปนาข้าพระองค์​ไว้​อย่างภูเขาเข้มแข็ง พอพระองค์ทรงซ่อนพระพักตร์ของพระองค์ ข้าพระองค์​ก็​ลำบากใจ "],["v","8"],["","โอ ข้าแต่พระเยโฮวาห์ ข้าพระองค์ร้องทูลต่อพระองค์ และข้าพระองค์​ได้​วิงวอนพระเยโฮวาห์​ว่า "],["v","9"],["","“จะได้กำไรอะไรจากโลหิตของข้าพระองค์เมื่อข้าพระองค์ลงไปยังปากแดนผู้​ตาย ผงคลี​จะสรรเสริญพระองค์​หรือ มันจะบอกเล่าเรื่องความจริงของพระองค์​หรือ "],["v","10"],["","โอ ข้าแต่พระเยโฮวาห์ ขอทรงสดับและทรงพระกรุณาต่อข้าพระองค์ ข้าแต่พระเยโฮวาห์ ขอทรงเป็นผู้​อุปถัมภ์​ของข้าพระองค์” "],["v","11"],["","สำหรับข้าพระองค์ พระองค์​ทรงเปลี่ยนการไว้​ทุกข์​เป็นการเต้นรำ พระองค์​ทรงแก้เสื้อผ้ากระสอบของข้าพระองค์​ออก และทรงคาดเอวข้าพระองค์​ด้วยความยินดี "],["v","12"],["","เพื่อจิตวิญญาณของข้าพระองค์จะร้องเพลงสรรเสริญพระองค์และไม่​นิ่งเงียบ โอ ข้าแต่พระเยโฮวาห์พระเจ้าของข้าพระองค์ ข้าพระองค์จะถวายโมทนาแด่​พระองค์​เป็นนิตย์"]]