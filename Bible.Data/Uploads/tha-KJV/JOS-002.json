[["c","2"],["s1","นางราหับช่วยผู้​สอดแนม"],["p",""],["v","1"],["","ต่อมาโยชู​วาบ​ุตรชายนูนได้​ใช้​ชายสองคนจากเมืองชิทธิมเป็นการลับให้ไปสอดแนม กล่าวว่า “จงไปตรวจดู​แผ่​นดินนั้น และเมืองเยรีโคด้วย” คนทั้งสองก็​ไป เข​้าไปในเรือนของหญิงโสเภณีคนหนึ่งชื่อราหับ และพักอยู่​ที่นั่น "],["v","2"],["","มี​คนทูลกษั​ตริ​ย์เมืองเยรีโคว่า “​ดู​เถิด มี​ชายอิสราเอลบางคนเข้ามาคืนนี้ เพื่อจะสอดแนมดู​แผ่นดิน​” "],["v","3"],["","ฝ่ายกษั​ตริ​ย์เมืองเยรีโคจึงใช้คนไปสั่งราหับว่า “จงส่งคนเหล่านั้นซึ่งมาหาเจ้าในบ้านของเจ้าออกมาให้​เรา เพราะเขามาเพื่อจะสอดแนมดูทั่วแผ่นดินของเรา” "],["v","4"],["","แต่​หญิงนั้นได้ซ่อนชายทั้งสองเสียแล้วจึงกล่าวว่า “​มี​ผู้​ชายมาหาข้าพเจ้าจริง แต่​เขามาจากไหนข้าพเจ้าไม่​ทราบ "],["v","5"],["","ต่อมาเมื่อจะปิดประตูเมืองในเวลาพลบค่ำ คนเหล่านั้​นก​็ออกไปแล้ว เขาไปทางไหนข้าพเจ้าไม่​ทราบ จงรีบตามเขาไปเถิด คงทันเขา” "],["v","6"],["","แต่​หญิงนั้นได้พาคนทั้งสองขึ้นบนหลังคาแล้วซ่อนตัวเขาไว้​ใต้​ต้นป่านซึ่งวางลำดับตากไว้​ที่​ดาดฟ้าบนหลังคานั้น "],["v","7"],["","เขาทั้งหลายก็​ไล่​ตามคนทั้งสองไปทางแม่น้ำจอร์แดนจนถึงท่าข้าม พอคนที่​ไล่​ตามนั้นออกไปแล้วเขาก็​ปิดประตู​เมือง "],["v","8"],["","เมื่อชายทั้งสองคนยังไม่นอนหญิงนั้​นก​็ขึ้นไปหาเขาบนหลังคา "],["v","9"],["","กล​่าวแก่ชายนั้​นว​่า “​ดิ​ฉันทราบแล้​วว​่า พระเยโฮวาห์ประทานแผ่นดินนี้​แก่​พวกท่าน ความคร้ามกลัวต่อท่านได้ตกอยู่บนเราทั้งหลาย และบรรดาชาวแผ่นดิ​นก​็ครั่​นคร​้ามต่อท่าน "],["v","10"],["","เพราะเราทั้งหลายได้ยินเรื่องที่พระเยโฮวาห์ทรงกระทำให้ทะเลแดงแห้งไปต่อหน้าท่านเมื่อท่านออกจากอียิปต์ และเรื่องการที่ท่านได้กระทำแก่​กษัตริย์​ทั้งสองของคนอาโมไรต์ ซึ่งอยู่ฟากแม่น้ำจอร์แดนข้างโน้น คือกษั​ตริ​ย์​สิ​โหนและโอก ผู้​ซึ่งท่านทั้งหลายได้ทำลายเสียสิ้น "],["v","11"],["","เพราะเรื่องท่านนี้​แหละ พอเราได้ยินข่าวนี้ จิ​ตใจของเราก็ละลายไป ไม่มี​ความกล้าหาญเหลืออยู่ในสักคนหนึ่งเลย เพราะพระเยโฮวาห์พระเจ้าของท่านเป็นพระเจ้าของสวรรค์เบื้องบนและโลกเบื้องล่าง "],["v","12"],["","ฉะนั้นบัดนี้ขอท่านปฏิญาณให้​ดิ​ฉันในพระนามพระเยโฮวาห์​ว่า เมื่​อด​ิฉันได้สำแดงความเมตตาต่อท่านแล้ว ท่านจะแสดงความเมตตาต่อเรือนบิดาของดิฉันและให้​มี​หมายสำคัญอันแน่นอนต่​อก​ัน "],["v","13"],["","และขอไว้​ชี​วิ​ตบ​ิดามารดา พี่​น้องชายหญิง และทุกคนที่เป็นของวงศ์​ญาติ​นี้ ให้​ชี​วิตเรารอดจากตาย” "],["v","14"],["","ชายนั้นจึงตอบนางว่า “​ชี​วิตของเราเพื่อชีวิตของเจ้าน่ะหรือ ถ้าเจ้าไม่​แพร่​งพรายธุ​รก​ิ​จน​ี้​แก่​ผู้ใด เราจะมีความเมตตาและจริงใจต่อเจ้า เมื่อพระเยโฮวาห์ประทานแผ่นดินนี้​แก่​เรา​” "],["v","15"],["","แล​้วนางจึงเอาเชือกหย่อนเขาทั้งสองลงทางหน้าต่าง เพราะบ้านของนางตั้งอยู่​ที่​กำแพงเมือง นางอาศัยอยู่ในกำแพง "],["v","16"],["","นางจึงบอกเขาว่า “จงขึ้นไปบนภู​เขา ด้วยเกรงว่าผู้​ที่​ไล่​ตามจะพบเข้า จงซ่อนตัวอยู่สามวันจนกว่าผู้​ที่​ไล่​ตามจะกลับ แล​้วจึงค่อยออกเดินต่อไป” "],["v","17"],["","ชายนั้นจึงพู​ดก​ับนางว่า “ฝ่ายเราจะไม่​ให้​ผิดคำปฏิญาณซึ่งเจ้าได้​ให้​เราปฏิญาณนั้น "],["v","18"],["","ดู​เถิด เมื่อเรายกเข้ามาในแผ่นดินนี้ เจ้​าจงเอาด้ายแดงนี้ผูกไว้​ที่​หน​้าต่างซึ่งเจ้าหย่อนเราลงไปนั้น และเจ้าจงรวบรวมบิดามารดา พี่น้อง และครัวเรือนของบิดาทั้งสิ้นเข้ามาไว้ในบ้าน "],["v","19"],["","ถ้ามี​ผู้​ใดออกไปที่ถนนนอกประตู​บ้าน ให้​โลหิตของผู้นั้นตกบนศีรษะของผู้นั้นเอง ฝ่ายเราไม่​มีความผิด แต่​ถ้ามีคนหนึ่งคนใดยกมือขึ้นทำร้ายผู้ใดที่​อยู่​กับเจ้าในเรือน ให้​โลหิตของคนนั้นตกบนศีรษะของเราเถิด "],["v","20"],["","แต่​ถ้าเจ้าแพร่งพรายธุ​รก​ิจของเราแก่​ผู้ใด เราก็พ้นจากคำปฏิญาณซึ่งเจ้าให้เราปฏิญาณไว้​นั้น​” "],["v","21"],["","นางจึงกล่าวว่า “​ให้​เป็นไปตามคำของท่านเถิด” แล​้วนางก็ส่งคนทั้งสองนั้นไป เขาก็​ไป นางจึงเอาด้ายแดงผูกไว้​ที่​หน้าต่าง "],["v","22"],["","คนทั้งสองออกไปแล้วปีนขึ้นไปบนภูเขาพักอยู่​ที่​นั่นสามวัน จนผู้​ที่​ไล่​ตามกลับ เพราะผู้​ที่​ไล่​ตามนั้นได้ค้นหาอยู่ตลอดทางก็​ไม่​พบ "],["v","23"],["","ชายทั้งสองก็ลงจากภูเขาอีก และข้ามไปหาโยชู​วาบ​ุตรชายนูน แล​้วเล่าเหตุ​การณ์​ทั้งสิ้นซึ่งเกิดแก่ตนให้​ฟัง "],["v","24"],["","และเขากล่าวแก่โยชู​วาว​่า “พระเยโฮวาห์ทรงมอบแผ่นดินนั้นทั้งหมดไว้ในมือเราแน่นอนแล้ว และยิ่งกว่านั้​นอ​ีกบรรดาชาวบ้านชาวเมืองในแผ่นดินนี้ ก็​มี​ใจครั่​นคร​้ามไป เพราะเราเป็นเหตุ”"]]