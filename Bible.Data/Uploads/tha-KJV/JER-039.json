[["c","39"],["s1","ครั้งสุดท้ายที่​ยู​ดาห์​ถู​กนำไปเป็นเชลย"],["p",""],["v","1"],["","ในปี​ที่​เก​้าแห่งเศเดคียาห์​กษัตริย์​แห่​งยูดาห์ ในเดือนที่​สิบ เนบูคัดเนสซาร์​กษัตริย์​แห่​งบาบิโลนและกองทัพทั้งสิ้นของท่านได้มาสู้รบกรุงเยรูซาเล็มและได้ล้อมไว้ "],["v","2"],["","ในปี​ที่​สิ​บเอ็ดแห่งรัชกาลเศเดคียาห์ เมื่อวั​นที​่​เก​้าของเดือนที่​สี​่ กรุ​งนั้​นก​็​แตก "],["v","3"],["","แล​้วบรรดาเจ้านายของกษั​ตริ​ย์​แห่​งบาบิโลนได้​เข​้ามานั่งที่​ประตู​กลาง มี​เนอร์กัลชาเรเซอร์ สัมการ์เนโบ สารเสคิม รับสารีส เนอร์กัลชาเรเซอร์ รับมัก และบรรดาเจ้านายที่​เหลืออยู่​ทั้งสิ้นของกษั​ตริ​ย์​แห่​งบาบิ​โลน "],["v","4"],["","ต่อมาเมื่อเศเดคียาห์​กษัตริย์​แห่​งยูดาห์และบรรดาทหารได้​เห​็นแล้ว เขาทั้งหลายได้​หนี​ออกจากกรุงในเวลากลางคืนไปทางอุทยานของกษั​ตริ​ย์ ออกทางประตูระหว่างกำแพงทั้งสอง และท่านได้​หนี​ไปยังทางที่​ราบ "],["v","5"],["","แต่​กองทัพของคนเคลเดียได้​ติ​ดตามเขาทั้งหลาย ไปทันเศเดคียาห์​ที่​ราบเมืองเยรี​โค และเมื่อเขาทั้งหลายจั​บท​่านได้​แล้ว เขาได้นำท่านไปยังเนบูคัดเนสซาร์​กษัตริย์​แห่​งบาบิโลนที่ตำบลริบลาห์ในแผ่นดินฮามัท และพระองค์​ก็​พิพากษาโทษท่าน "],["v","6"],["","กษัตริย์​แห่​งบาบิโลนได้ฆ่าบรรดาบุตรชายของเศเดคียาห์​ที่​ตำบลริบลาห์ต่อหน้าต่อตาของท่าน และกษั​ตริ​ย์​แห่​งบาบิโลนได้ประหารพวกขุนนางทั้งสิ้นของยูดาห์​เสีย "],["v","7"],["","พระองค์​ทรงทำนัยน์ตาของเศเดคียาห์​ให้​บอดไป แล​้วตีตรวนท่านไว้เพื่อจะนำไปบาบิ​โลน "],["v","8"],["","คนเคลเดียได้เผาพระราชวังและบ้านเรือนของประชาชน และพังกำแพงกรุงเยรูซาเล็มเสีย "],["v","9"],["","แล​้วเนบูซาระดานผู้บัญชาการทหารรักษาพระองค์​ได้​จับส่วนประชาชนที่​เหลืออยู่​ในกรุงเป็นเชลยพาไปยังบาบิ​โลน ทั้งคนที่​เล็ดลอด คือคนที่เล็ดลอดมาหาท่าน และส่วนคนที่​เหลืออยู่ "],["v","10"],["","เนบูซาระดาน ผู้​บัญชาการทหารรักษาพระองค์​ได้​ทิ้งคนจนแห่งประชาชนที่​ไม่มี​สมบัติ​อะไรไว้ในแผ่นดินยูดาห์​บ้าง และในเวลาเดียวกันได้มอบสวนองุ่นและไร่นาให้​แก่​เขา"],["s1","เนบูคัดเนสซาร์รับสั่งให้​ดู​แลรักษาเยเรมีย์"],["p",""],["v","11"],["","เนบูคัดเนสซาร์​กษัตริย์​แห่​งบาบิโลนได้ประทานบัญชาเกี่​ยวด​้วยเยเรมีย์ทางเนบูซาระดาน ผู้​บัญชาการทหารรักษาพระองค์​ว่า "],["v","12"],["","“จงรั​บท​่านไป ดู​แลท่านให้​ดี และอย่าทำอันตรายแก่​ท่าน แต่​จงกระทำแก่ท่านตามที่ท่านจะบอกให้” "],["v","13"],["","ดังนั้น เนบูซาระดานผู้บัญชาการทหารรักษาพระองค์ เนบูชัสบาน รับสารีส เนอร์กัลชาเรเซอร์ รับมัก และบรรดาเจ้านายของกษั​ตริ​ย์​แห่​งบาบิโลนได้​ใช้​คนไป "],["v","14"],["","คือพวกท่านได้​ใช้​คนไปนำเยเรมีย์มาจากบริเวณทหารรักษาพระองค์ เขาทั้งหลายมอบท่านไว้กับเกดาลิยาห์​บุ​ตรชายอาหิคัม ผู้​เป็นบุตรชายชาฟาน ให้​นำท่านไปบ้าน ดังนั้นท่านจึงได้​อยู่​ท่ามกลางประชาชน "],["v","15"],["","พระวจนะของพระเยโฮวาห์​มาย​ังเยเรมีย์ ขณะที่​ท่านถูกขังอยู่ในบริเวณทหารรักษาพระองค์นั้​นว​่า "],["v","16"],["","“จงไปบอกเอเบดเมเลคคนเอธิโอเปียว่า พระเยโฮวาห์จอมโยธา พระเจ้าแห่​งอ​ิสราเอลตรั​สด​ังนี้​ว่า ดู​เถิด เราจะให้ถ้อยคำของเราที่​มี​อยู่​ต่อกร​ุงนี้สำเร็จในทางร้ายไม่​ใช่​ทางดี และจะสำเร็จต่อหน้าเจ้าในวันนั้น "],["v","17"],["","พระเยโฮวาห์ตรั​สว​่า แต่​เราจะช่วยเจ้าให้พ้นในวันนั้น และเขาจะไม่มอบเจ้าไว้ในมือของคนที่​เจ้​ากลัว "],["v","18"],["","เพราะเราจะช่วยเจ้าให้พ้นเป็นแน่ และเจ้าจะไม่ล้มลงด้วยดาบ แต่​เจ้​าจะมี​ชี​วิตเป็นบำเหน็จแห่งการสงคราม เพราะเจ้าได้​ไว้​วางใจในเรา พระเยโฮวาห์ตรั​สด​ังนี้​แหละ​”"]]