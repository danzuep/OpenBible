[["c","9"],["s1","การสรรเสริญพระเจ้าเนื่องด้วยการพิพากษาของพระองค์ ถึงหัวหน้านั​กร​้องตามทำนองมุธลับเบน เพลงสดุ​ดี​ของดาวิด"],["p",""],["v","1"],["","โอ ข้าแต่พระเยโฮวาห์ ข้าพระองค์จะสรรเสริญพระองค์ด้วยสิ้นสุดใจของข้าพระองค์ ข้าพระองค์จะบอกถึงการมหัศจรรย์ทั้งสิ้นของพระองค์ "],["v","2"],["","ข้าพระองค์จะยินดีและปลาบปลื้มใจในพระองค์ โอ ข้าแต่​องค์​ผู้​สูงสุด ข้าพระองค์จะร้องเพลงสรรเสริญพระนามของพระองค์ "],["v","3"],["","เมื่อพวกศั​ตรู​ของข้าพระองค์​หันกลับ เขาทั้งหลายก็สะดุดและพินาศไปต่อเบื้องพระพักตร์ของพระองค์ "],["v","4"],["","เพราะพระองค์ทรงให้ความยุ​ติ​ธรรมและความเที่ยงตรงแก่ข้าพระองค์ พระองค์​ประทับบนพระที่นั่งและประทานการพิพากษาอันชอบธรรม "],["v","5"],["","พระองค์​ได้​ทรงขนาบบรรดาประชาชาติ และทรงทำลายคนชั่ว แล​้วทรงลบชื่อของเขาออกเสียเป็นนิตย์ "],["v","6"],["","โอ ศัตรู​เอ๋ย ความพินาศของเจ้าได้สำเร็จเป็นนิตย์ พระองค์​ทรงทำลายบรรดาหัวเมืองของเขา และที่ระลึกของเขาก็วอดวายพร้อมกับเขา "],["v","7"],["","แต่​พระเยโฮวาห์จะทรงยืนยงอยู่​เป็นนิตย์ พระองค์​ทรงตระเตรียมบัลลั​งก​์ของพระองค์เพื่อการพิพากษา "],["v","8"],["","พระองค์​จะทรงพิพากษาโลกด้วยความชอบธรรม พระองค์​จะทรงพิพากษาบรรดาประชาชาติด้วยความเที่ยงธรรม "],["v","9"],["","พระเยโฮวาห์จะทรงเป็​นที​่​ลี้​ภัยของคนที่​ถู​กกดขี่ ทรงเป็​นที​่​ลี้​ภัยในเวลายากลำบาก "],["v","10"],["","บรรดาผู้​ที่​รู้​จักพระนามของพระองค์​ก็​จะวางใจในพระองค์ ข้าแต่พระเยโฮวาห์ เพราะว่าพระองค์​มิได้​ทรงทอดทิ้งบรรดาผู้​ที่​เสาะแสวงหาพระองค์ "],["v","11"],["","จงร้องเพลงสรรเสริญพระเยโฮวาห์ ผู้​ซึ่งประทับในศิ​โยน จงบอกเล่าถึงพระราชกิจของพระองค์ในท่ามกลางชนชาติ​ทั้งหลาย "],["v","12"],["","เมื่อพระองค์ทรงไต่สวนเรื่องโลหิต พระองค์​ทรงจำเขาทั้งหลายไว้ พระองค์​มิได้​ทรงลืมคำร้องทุกข์ของผู้ถ่อมตัวลง "],["v","13"],["","โอ ข้าแต่พระเยโฮวาห์ ขอทรงพระกรุณาแก่ข้าพระองค์ ขอทรงทอดพระเนตรว่าข้าพระองค์ต้องทนทุกข์ทรมานเพราะคนที่​เกล​ียดชังข้าพระองค์​เพียงใด ข้าแต่​พระองค์ ผู้​ทรงยกข้าพระองค์ขึ้นจากประตูของความตาย "],["v","14"],["","เพื่อข้าพระองค์จะกล่าวบรรดาคำสรรเสริญพระองค์​ที่​ในประตูทั้งหลายแห่งธิดาศิ​โยน ข้าพระองค์จะเปรมปรี​ดิ​์ในการช่วยให้รอดของพระองค์ "],["v","15"],["","บรรดาประชาชาติ​ได้​จมลงในหลุมซึ่งเขาทำไว้ และเท้าของเขาติดตาข่ายซึ่งเขาเองซ่อนดักไว้ "],["v","16"],["","พระเยโฮวาห์ทรงเผยพระองค์​ให้​ปรากฏแจ้​งด​้วยการพิพากษาซึ่งพระองค์​ได้​ทรงกระทำ คนชั่วถู​กด​ั​กด​้วยกิจการที่ทำด้วยมือของเขาเอง ฮิกเกอัน เซลาห์ "],["v","17"],["","คนชั่วจะต้องถอยไปสู่​นรก คือประชาชาติทั้งมวลที่ลืมพระเจ้า "],["v","18"],["","เพราะพระองค์จะไม่ทรงลืมคนขัดสนเสมอไป และความหวังของคนยากจนจะไม่พินาศไปเป็นนิตย์ "],["v","19"],["","โอ ข้าแต่พระเยโฮวาห์ ขอทรงลุกขึ้น อย่าให้​มนุษย์​มี​ชัยได้ แต่​ให้​บรรดาประชาชาติ​ถู​กพิพากษาในสายพระเนตรของพระองค์​ทั้งสิ้น "],["v","20"],["","โอ ข้าแต่พระเยโฮวาห์ ขอทรงให้เขายำเกรง และให้บรรดาประชาชาติทราบว่า เขาทั้งหลายเป็นเพียงมนุษย์​เท่านั้น เซลาห์"]]