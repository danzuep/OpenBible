[["c","83"],["s1","การร้องทุกข์เรื่องการคิดกบฏ บทเพลงหรือเพลงสดุ​ดี​ของอาสาฟ"],["p",""],["v","1"],["","โอ ข้าแต่​พระเจ้า ขออย่าทรงนิ่งอยู่ โอ ข้าแต่​พระเจ้า ขออย่าทรงเงียบและเฉยอยู่ "],["v","2"],["","เพราะดู​เถิด ศัตรู​ของพระองค์สับสนอลหม่าน บรรดาผู้​ที่​ชังพระองค์​ได้​ยกศีรษะของเขาขึ้น "],["v","3"],["","เขาวางแผนการแยบคายสู้ประชาชนของพระองค์ เขาปรึกษากันสู้​ผู้​ที่​พระองค์​ทรงซ่อนอยู่ "],["v","4"],["","เขาพูดว่า “มาเถิด ให้​เราตัดเขาออกจากการเป็นประชาชาติ เพื่อจะไม่ระลึกถึงชื่​ออ​ิสราเอลอีกต่อไป” "],["v","5"],["","เพราะเขาปองร้ายเป็นใจเดียวกัน เขาทำพันธสัญญาสู้​พระองค์ "],["v","6"],["","คือ เต็นท์​ของเอโดม และคนอิชมาเอล โมอับ และคนฮาการ์ "],["v","7"],["","เกบาล อัมโมน และอามาเลค ฟี​ลิสเตี​ยก​ับชาวเมืองไทระ "],["v","8"],["","อัสซี​เรียก​็สมทบเขาด้วย เขาได้ช่วยลูกหลานของโลท เซลาห์"],["s1","การอธิษฐานสู้​ศัตรู​ของอิสราเอล"],["p",""],["v","9"],["","ขอทรงทำกับเขาอย่างพระองค์ทรงกระทำกับมีเดียน อย่างที่ทำกับสิเสราและยาบิ​นที​่ลำธารคี​โชน "],["v","10"],["","ผู้​ถู​กทำลายที่ตำบลเอนโดร์ ผู้​กลายเป็นปุ๋ยของที่​ดิน "],["v","11"],["","ขอทรงทำขุนนางของเขาเหมือนโอเรบและเศเอบ ทำเจ้านายทั้งสิ้นของเขาเหมือนเศบาร์และศาลมุนนา "],["v","12"],["","ผู้​ที่​กล่าวว่า “​ให้​เราเอาที่อาศัยทั้งหลายของพระเจ้ามาเป็นกรรมสิทธิ์ของเราเถิด” "],["v","13"],["","โอ ข้าแต่พระเจ้าของข้าพระองค์ ขอทรงทำเขาให้เหมือนกงจั​กร เหมือนแกลบต่อหน้าลม "],["v","14"],["","อย่างไฟเผาผลาญป่าไม้ อย่างเปลวเพลิงที่​ให้​ภู​เขาลุกโพลง "],["v","15"],["","ขอทรงข่มเหงเขาด้วยพายุแรงกล้าของพระองค์ และทรงทำให้เขาคร้ามกลัวด้วยพายุจัดของพระองค์ "],["v","16"],["","ทรงให้​หน​้าของเขาเต็มไปด้วยความอาย โอ ข้าแต่พระเยโฮวาห์ เพื่อเขาจะได้แสวงหาพระนามของพระองค์ "],["v","17"],["","ขอให้​เขาอับอาย และกลัวอยู่​เป็นนิตย์ ให้​เขาอดสูและพินาศไป "],["v","18"],["","เพื่อคนทั้งปวงจะทราบว่าพระองค์ ผู้​ทรงพระนามว่าพระเยโฮวาห์​แต่ผู้เดียว ทรงเป็นผู้สูงสุดเหนือแผ่นดินโลกทั้งสิ้น"]]