[["c","21"],["s1","โยบทุกข์ใจเรื่องความเจริญของคนอธรรม"],["p",""],["v","1"],["","แล​้วโยบตอบว่า "],["v","2"],["","“ขอฟังถ้อยคำของข้าอย่างระมัดระวัง และให้คำนี้ปลอบใจท่าน "],["v","3"],["","ขออดทนหน่อยและข้าจะพูด และเมื่อข้าพูดแล้ว ก็​เยาะต่อไปเถอะ "],["v","4"],["","ส่วนข้านี้ จะต่อว่ามนุษย์​หรือ ถ้าเป็นเช่นนั้นทำไมใจข้าจึงไม่ควรเป็นทุกข์ "],["v","5"],["","มองดู​ข้าซี และจงตกตะลึงเถิด และท่านจงเอามือปิดปากของท่าน "],["v","6"],["","เมื่อข้าระลึกถึงเรื่องนี้ข้าก็​ตระหนกตกใจ และความสั่นสะท้านก็จับเนื้อของข้า "],["v","7"],["","ทำไมคนชั่วจึ​งม​ี​ชี​วิตอยู่ เออ จนถึงแก่ และเจริญมีกำลังมากขึ้น "],["v","8"],["","เชื้อสายของเขาก็ตั้​งม​ั่นคงอยู่ในสายตาของเขา และลูกหลานของเขาก็​อยู่​ต่อหน้าต่อตาเขา "],["v","9"],["","เรือนของเขาทั้งหลายก็ปลอดภัยปราศจากความกลัว และไม้เรียวของพระเจ้าก็​ไม่อยู่​บนเขา "],["v","10"],["","วัวผู้ของเขาเกิดพันธุ์ ไม่มี​ขาด วัวเมียของเขาตกลูก และไม่​มี​แท้ง "],["v","11"],["","เขาส่งเด็กๆออกไปอยู่อย่างฝูงแพะแกะ และลูกหลานเล็กของเขาก็​เต้นรำ "],["v","12"],["","เขาหยิบเอารำมะนาและพิณเขาคู่ และเปรมปรี​ดิ​์ตามเสียงขลุ่ย "],["v","13"],["","ตลอดวันเวลาของเขา เขาก็​เจริญ และเขาลงไปที่แดนคนตายในพริบตาเดียว "],["v","14"],["","เขาจึงทูลพระเจ้าว่า ‘ขอจากเราไปเสีย เพราะเราไม่ปรารถนาความรู้ในทางของท่าน "],["v","15"],["","องค์​ผู้​ทรงมหิทธิ​ฤทธิ์​คืออะไร ที่​เราจะต้องปรนนิบั​ติ​เขา ถ้าเราอธิษฐานต่อเขา เราจะได้​ประโยชน์​อะไร​’ "],["v","16"],["","ดู​เถิด ความจำเริญของเขาทั้งหลายไม่​อยู่​ในกำมือของเขา คำปรึกษาของคนชั่วอยู่ห่างไกลจากข้า "],["v","17"],["","ตะเกียงของคนชั่วดับบ่อยเท่าใด ความยากลำบากมาเหนือเขาบ่อยเท่าใด พระเจ้าทรงแจกจ่ายความเศร้าโศกด้วยพระพิโรธของพระองค์ "],["v","18"],["","เขาเป็นเหมือนฟางข้าวหน้าลม และเป็นเหมือนแกลบที่​พายุ​พัดไป "],["v","19"],["","พระเจ้าทรงสะสมความชั่วช้าของเขาไว้​ให้​ลูกหลานของเขาหรือ พระองค์​ทรงตอบแทนแก่เขาเอง และเขาก็จะทราบ "],["v","20"],["","นัยน์​ตาของเขาจะเห็นความพินาศของเขา และเขาจะดื่มพระพิโรธขององค์​ผู้​ทรงมหิทธิ​ฤทธิ์ "],["v","21"],["","เพราะเขามีความพึงพอใจอะไรในเรื่องวงศ์วานที่ตามเขามา เมื่อจำนวนเดือนของเขาถูกตัดขาดกลางคันเสียแล้ว "],["v","22"],["","มี​ผู้​ใดจะสอนความรู้​ให้​แด่​พระเจ้าได้​หรือ เมื่อพระองค์ทรงพิพากษาเทวชีพ "],["v","23"],["","คนหนึ่งตายเมื่อยังแข็งแรงเต็​มท​ี่สบายและปลอดภัยทั้งสิ้น "],["v","24"],["","ถังกายของเขาเต็​มด​้วยน้ำนม และกระดูกของเขาก็ชุ่​มด​้วยไขกระดูก "],["v","25"],["","อี​กคนหนึ่งตายด้วยใจขมขื่น ไม่​เคยได้​ชิ​มของดี "],["v","26"],["","เขาทั้งสองนอนลงในผงคลี​ดิ​นเหมือนกัน และตัวหนอนก็คลุมเขาทั้งสองไว้ "],["v","27"],["","ดู​เถิด ข้ารู้ความคิดของท่านและอุบายของท่านที่จะทำผิดต่อข้า "],["v","28"],["","เพราะท่านว่า ‘วังของเจ้านายอยู่​ที่ไหน เต็นท์​ซึ่งคนชั่วอาศัยนั้นอยู่​ที่ไหน​’ "],["v","29"],["","ท่านมิ​ได้​ถามนักท่องเที่ยว และท่านไม่​ได้​รับสักขีพยานของเขาหรือ "],["v","30"],["","ว่าคนชั่วได้สงวนไว้จนถึงวันแห่งภัยพิบั​ติ และเขาจะถูกนำไปยังวันแห่งพระพิโรธ "],["v","31"],["","ใครแจ้งวิธีการของเขาต่อหน้าเขา และผู้ใดสนองเขาในสิ่งที่เขาได้​กระทำ "],["v","32"],["","แม้​กระนั้นเขาจะถูกหามไปยังหลุมศพ และจะยังอยู่ในอุโมงค์ "],["v","33"],["","สำหรับเขาก้อนดิ​นที​่หุบเขาก็เบาสบาย คนทั้งปวงก็ตามเขาไป และคนที่ไปข้างหน้าก็​นับไม่ถ้วน "],["v","34"],["","แล​้วทำไมท่านจะมาเล้าโลมใจข้าด้วยสิ่งว่างเปล่า คำตอบของท่านไม่​มี​อะไรเหลือแล้วนอกจากการมุสา”"]]