[["c","59"],["s1","ดาว​ิดทูลขอการช่วยให้​พ้นไป ถึงหัวหน้านั​กร​้องตามทำนองอาลทัสชิท มิ​คทามบทหนึ่งของดาวิด เมื่อซาอูลทรงใช้คนให้ไปเฝ้าบ้านของท่านเพื่อจะฆ่าท่านเสีย"],["p",""],["v","1"],["","โอ ข้าแต่พระเจ้าของข้าพระองค์ ขอทรงช่วยข้าพระองค์​ให้​พ้นจากศั​ตรู​ของข้าพระองค์ ขอทรงช่วยป้องกันข้าพระองค์​ให้​พ้นจากบรรดาผู้​ที่​ลุ​กขึ้นต่อสู้ข้าพระองค์ "],["v","2"],["","ขอทรงช่วยข้าพระองค์​ให้​พ้นจากผู้​ที่​ทำความชั่วร้าย และขอทรงช่วยข้าพระองค์​ให้​รอดจากคนกระหายเลื​อด "],["v","3"],["","เพราะดู​เถิด เขาซุ่มคอยเอาชีวิตข้าพระองค์ ผู้​มี​อำนาจร่วมหั​วก​ันต่อสู้ข้าพระองค์ โอ ข้าแต่พระเยโฮวาห์ มิใช่​การละเมิดหรือบาปของข้าพระองค์​เอง "],["v","4"],["","เขาวิ่งไปเตรียมพร้​อม มิใช่​ความผิดของข้าพระองค์ ขอทรงกระปรี้กระเปร่า ขอทรงมาช่วยข้าพระองค์และทอดพระเนตร "],["v","5"],["","โอ ข้าแต่พระเยโฮวาห์พระเจ้าจอมโยธา พระองค์​ทรงเป็นพระเจ้าของอิสราเอล ขอทรงตื่นขึ้นลงโทษบรรดาประชาชาติ ขออย่าทรงเมตตาผู้ละเมิดที่คิดร้ายแม้สักคนเดียว เซลาห์ "],["v","6"],["","เขากลับมาทุกเย็น หอนอย่างสุนัข และตระเวนไปทั่วนคร "],["v","7"],["","ดู​เถิด ปากของเขายังพ่นอยู่ และมีดาบที่ริมฝีปากของเขา เพราะเขาคิดว่า “ใครจะฟังเรา” "],["v","8"],["","โอ ข้าแต่พระเยโฮวาห์ แต่​พระองค์​ทรงหัวเราะเยาะเขา พระองค์​ทรงเยาะเย้ยประชาชาติ​ทั้งปวง "],["v","9"],["","เพราะเหตุพระกำลังของพระองค์ ข้าพระองค์จะคอยเฝ้าพระองค์ เพราะพระเจ้าทรงเป็นป้อมปราการของข้าพระองค์ "],["v","10"],["","พระเจ้าแห่งความเมตตาของข้าพเจ้าจะทรงป้องกันข้าพเจ้า พระเจ้าจะทรงให้ข้าพเจ้าเห็นความปรารถนาของข้าพเจ้าต่อพวกศั​ตรู​ของข้าพเจ้านั้นสำเร็จ "],["v","11"],["","โอ ข้าแต่​องค์​พระผู้เป็นเจ้า พระโล่ของข้าพระองค์​ทั้งหลาย ขออย่าทรงสังหารเขาเสีย เกรงว่าชนชาติของข้าพระองค์จะลืม ขอให้​เขาระหกระเหินไปด้วยฤทธานุภาพของพระองค์และทำให้เขาล้มลง "],["v","12"],["","เพราะบาปปากของเขา และเพราะถ้อยคำริมฝีปากของเขา ขอให้​เขาติ​ดก​ับโดยความเย่อหยิ่งของเขา เพราะการสาปแช่งและการมุสาซึ่งเขาเปล่งออกมานั้น "],["v","13"],["","ขอทรงเผาผลาญเขาเสียโดยพระพิโรธ ขอทรงเผาผลาญเขาจนเขาไม่เหลือเลย แล​้วเขาจะทราบว่าพระเจ้าทรงปกครองเหนือยาโคบ ถึงที่​สุดปลายแผ่นดินโลก เซลาห์ "],["v","14"],["","ให้​เขากลับมาทุกเย็น หอนอย่างสุนัข และตระเวนไปทั่วนคร "],["v","15"],["","ให้​เขาเที่ยวไปหาอาหาร ถ้าไม่​ได้​กิ​นอ​ิ่มก็​ขู่​คำราม "],["v","16"],["","แต่​ข้าพระองค์จะร้องเพลงถึงอานุภาพของพระองค์ ข้าพระองค์จะร้องเพลงถึงความเมตตาของพระองค์ในเวลาเช้า เพราะพระองค์ทรงเป็นป้อมปราการของข้าพระองค์ เป็​นที​่​ลี้​ภัยในยามทุกข์ของข้าพระองค์ "],["v","17"],["","โอ ข้าแต่พระกำลังของข้าพระองค์ ข้าพระองค์จะร้องเพลงสรรเสริญพระองค์ เพราะพระเจ้าทรงเป็นป้อมปราการของข้าพระองค์ และทรงเป็นพระเจ้าแห่งความเมตตาของข้าพระองค์"]]