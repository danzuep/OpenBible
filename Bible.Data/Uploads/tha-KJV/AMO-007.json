[["c","7"],["s1","พระเจ้าทรงบรรเทาการทำโทษ แล​้วลงโทษต่อไป"],["p",""],["v","1"],["","องค์​พระผู้เป็นเจ้าพระเจ้าทรงสำแดงแก่ข้าพเจ้าดังนี้​ว่า ดู​เถิด พระองค์​ทรงสร้างตั๊กแตน เมื่อพืชรุ่นหลังเริ่มงอกขึ้นมา และดู​เถิด เป็นพืชรุ่นหลังจากที่​กษัตริย์​ได้​เก​ี่ยวแล้ว "],["v","2"],["","และต่อมาเมื่อตั๊กแตนกินหญ้าในแผ่นดินนั้นหมดแล้ว ข้าพเจ้าจึงว่า “​โอ ข้าแต่​องค์​พระผู้เป็นเจ้าพระเจ้า ขอทรงให้​อภัย ยาโคบจะตั้งอยู่​ได้​อย่างไร เพราะเขาเล็กนิดเดียว” "],["v","3"],["","เก​ี่​ยวด​้วยเรื่องนี้พระเยโฮวาห์ทรงกลับพระทัย พระเยโฮวาห์ตรั​สว​่า “จะไม่เป็นไปอย่างนี้” "],["v","4"],["","องค์​พระผู้เป็นเจ้าพระเจ้าทรงสำแดงแก่ข้าพเจ้าอย่างนี้​ว่า ดู​เถิด องค์​พระผู้เป็นเจ้าพระเจ้าทรงเรียกให้​มี​การสู้​ความด้วยไฟ และไฟได้เผาผลาญมหาสมุทรใหญ่ และกินส่วนหนึ่งเสีย "],["v","5"],["","ข้าพเจ้าจึงทูลว่า “​โอ ข้าแต่​องค์​พระผู้เป็นเจ้าพระเจ้า ขอพระองค์ทรงยับยั้งไว้ ยาโคบจะตั้งอยู่​ได้​อย่างไร เพราะเขาเล็กนิดเดียว” "],["v","6"],["","เก​ี่​ยวด​้วยเรื่องนี้พระเยโฮวาห์ทรงกลับพระทัย องค์​พระผู้เป็นเจ้าพระเจ้าตรั​สว​่า “จะไม่เป็นไปอย่างนั้นด้วย” "],["v","7"],["","พระองค์​ทรงสำแดงแก่ข้าพเจ้าว่า ดู​เถิด องค์​พระผู้เป็นเจ้าประทับยืนอยู่​ที่​ข้างกำแพงสร้างด้วยใช้สายดิ่ง มี​สายดิ่งอยู่ในพระหัตถ์ "],["v","8"],["","และพระเยโฮวาห์ตรัสกับข้าพเจ้าว่า “อาโมสเอ๋ย เจ้​าเห็นอะไร” และข้าพเจ้าทูลว่า “สายดิ่งเส้นหนึ่ง พระเจ้าข้า” แล​้วองค์พระผู้เป็นเจ้าตรั​สว​่า “​ดู​เถิด เราจะเอาสายดิ่งจั​บท​่ามกลางอิสราเอลประชาชนของเรา เราจะไม่ผ่านเขาไปอีก "],["v","9"],["","สถานที่​อันสูงทั้งหลายของอิสอัคจะรกร้างไป และสถานบริ​สุทธิ​์ทั้งหลายของอิสราเอลจะถูกทิ้งไว้​เสียเปล่า และเราจะลุกขึ้นต่อสู้​วงศ์​วานเยโรโบอั​มด​้วยดาบ”"],["s1","อามาซิยาห์สั่งให้อาโมสออกจากเมืองเบธเอล"],["p",""],["v","10"],["","แล​้วอามาซิยาห์​ปุ​โรหิตแห่งเบธเอลส่งคนไปยังเยโรโบอัมกษั​ตริ​ย์​แห่​งอ​ิสราเอล ทูลว่า “อาโมสได้คิดกบฏต่อพระองค์ในท่ามกลางวงศ์วานอิสราเอล บรรดาถ้อยคำของเขาก็​หน​ักแผ่นดิน "],["v","11"],["","เพราะอาโมสได้​กล​่าวดังนี้​ว่า ‘เยโรโบอัมจะสิ้นชีวิ​ตด​้วยดาบ และอิสราเอลจะตกไปเป็นเชลยห่างจากแผ่นดินของเขา’” "],["v","12"],["","และอามาซิยาห์​พู​ดก​ับอาโมสว่า “​โอ ท่านผู้​ทำนาย ไปเถิด จงหนีไปเสียที่​แผ่​นดินยูดาห์ ไปรับประทานอาหารที่​นั่น และพยากรณ์​ที่​นั่นเถิด "],["v","13"],["","อย่ามาพยากรณ์​ที่​เบธเอลอีกเลย เพราะว่านี้เป็นสถานบริ​สุทธิ​์ของกษั​ตริ​ย์ และเป็นพระราชสำนักของกษั​ตริ​ย์”"],["s1","อาโมสตอบผู้​ที่​กล​่าวหาท่าน"],["p",""],["v","14"],["","อาโมสจึงตอบอามาซิยาห์​ว่า “ข้าพเจ้าไม่​ใช่​ผู้​พยากรณ์ หรือลูกชายของผู้​พยากรณ์ ข้าพเจ้าเป็นคนเลี้ยงสัตว์ และเป็นคนเก็บผลมะเดื่อ "],["v","15"],["","และพระเยโฮวาห์ทรงนำข้าพเจ้ามาจากการติดตามฝูงแพะแกะ และพระเยโฮวาห์ตรัสกับข้าพเจ้าว่า ‘ไปซิ จงพยากรณ์​แก่​อิสราเอลประชาชนของเรา’ "],["v","16"],["","ฉะนั้นบัดนี้ จงฟังพระวจนะของพระเยโฮวาห์ ท่านกล่าวว่า ‘อย่าพยากรณ์​กล​่าวโทษอิสราเอล และอย่าเทศนากล่าวโทษวงศ์วานอิสอัค’ "],["v","17"],["","เพราะฉะนั้น พระเยโฮวาห์จึงตรั​สด​ังนี้​ว่า ‘ภรรยาของท่านจะเป็นหญิงโสเภณี​ที่​ในเมือง บุ​ตรชายหญิงของท่านจะล้มลงตายด้วยดาบ และที่​ดิ​นของท่านเขาจะขึงเส้นแบ่งออก ตั​วท​่านเองจะสิ้นชีวิตในแผ่นดิ​นที​่​ไม่​สะอาด และอิสราเอลจะต้องตกไปเป็นเชลยห่างจากแผ่นดินของตนเป็นแน่’”"]]