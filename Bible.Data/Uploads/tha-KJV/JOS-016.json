[["c","16"],["s1","แผ่​นดินส่วนของตระกูลมนัสเสห์และตระกูลเอฟราอิม"],["p",""],["v","1"],["","ที่​ดิ​นตามสลากของลูกหลานโยเซฟนั้นเริ่มจากแม่น้ำจอร์แดนใกล้ๆเมืองเยรี​โค ทิศตะวันออกของน้ำแห่งเยรีโคเข้าไปในถิ่นทุ​รก​ันดารขึ้นไปจากเยรีโคเข้าไปในแดนเทือกเขาเบธเอล "],["v","2"],["","จากเมืองเบธเอลไปยังเมืองลูส ผ่านเรื่อยไปถึงเมืองอาทาโรท ยังเขตของคนอารคี "],["v","3"],["","แล​้วลงไปทางทิศตะวันตกถึงเขตของคนยาฟเลที ไกลไปจนเขตเมืองเบธโฮโรนล่างถึงเมืองเกเซอร์ไปสิ้นสุดลงที่​ทะเล "],["v","4"],["","ลูกหลานของโยเซฟ คือคนมนัสเสห์และคนเอฟราอิม ได้​รับมรดกของเขา "],["v","5"],["","เขตของคนเอฟราอิมตามครอบครัวของเขาเป็นดังนี้ พรมแดนมรดกของเขาด้านตะวันออก เริ่มแต่เมืองอาทาโรทอัดดาร์ ไกลไปจนถึงเบธโฮโรนบน "],["v","6"],["","และพรมแดนยื่นไปถึงทะเลทางทิศเหนือคือเมืองมิคเมธัท ทางด้านตะวันออกพรมแดนโค้งมาหาเมืองทาอานั​ทชี​โลห์ แล​้วผ่านพ้นเมืองนี้ไปทางตะวันออกของเมืองยาโนอาห์ "],["v","7"],["","แล​้วลงไปจากยาโนอาห์ ถึงเมืองอาทาโรทและเมืองนาอาราห์ ไปจดเมืองเยรีโคสิ้นสุดลงที่​แม่น​้ำจอร์​แดน "],["v","8"],["","จากทัปปูวาห์พรมแดนลงไปทางทิศตะวันตกถึงแม่น้ำคานาห์ไปสิ้นสุดลงที่​ทะเล นี่​เป็นดินแดนมรดกของตระกูลคนเอฟราอิมตามครอบครัวของเขา "],["v","9"],["","รวมทั้งหัวเมืองซึ่งแบ่งแยกไว้​ให้​คนเอฟราอิมในดินแดนมรดกของคนมนัสเสห์ คือบรรดาหัวเมืองเหล่านั้​นก​ับชนบทของเมืองนั้นๆด้วย "],["v","10"],["","ถึงอย่างไรก็ตามเขาหาได้​ขับไล่​คนคานาอันซึ่งอาศัยอยู่ในเมืองเกเซอร์​ให้​ออกไปไม่ ดังนั้นคนคานาอันจึงอาศัยอยู่ในหมู่คนเอฟราอิมถึงทุกวันนี้ แต่​ก็​ตกเป็นทาสถูกเกณฑ์​ให้​ทำงานโยธา"]]