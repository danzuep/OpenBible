[["c","16"],["s1","คนอิสราเอลถวายเครื่องบูชาและมีงานเลี้ยงฉลองเพราะได้นำหีบแห่งพระเจ้าเข้ามา"],["p",""],["v","1"],["","และเขาทั้งหลายได้นำหีบของพระเจ้าเข้ามา วางไว้ภายในเต็นท์ซึ่งดาวิดได้ทรงตั้งไว้​ให้ และเขาทั้งหลายได้ถวายเครื่องเผาบูชาและเครื่องสันติบู​ชาต​่อพระพักตร์​พระเจ้า "],["v","2"],["","และเมื่อดาวิดทรงถวายเครื่องเผาบูชาและเครื่องสันติบูชาเสร็จแล้ว พระองค์​ทรงอวยพระพรแก่ประชาชนในพระนามพระเยโฮวาห์ "],["v","3"],["","และทรงแจกขนมปังคนละก้อน เนื้อคนละส่​วน และขนมองุ่นแห้งคนละอัน แก่​บรรดาประชาชนอิสราเอลทั้งชายและหญิง "],["v","4"],["","และพระองค์ทรงตั้งคนเลวีบางคนให้เป็นผู้​ปรนนิบัติ​หน​้าหีบของพระเยโฮวาห์ ให้​ระลึกถึง ถวายโมทนาและสรรเสริญพระเยโฮวาห์พระเจ้าของอิสราเอล "],["v","5"],["","อาสาฟเป็นหัวหน้า และรองท่านคือเศคาริยาห์ เยอ​ีเอล เชมิราโมท เยฮีเอล มิ​ททีธิยาห์ เอลี​อับ เบไนยาห์ โอเบดเอโดม และเยอีเอล ผู้​ซึ่งจะเล่นพิณใหญ่และพิณเขาคู่ อาสาฟเป็นคนตี​ฉาบ "],["v","6"],["","และเบไนยาห์กับยาฮาซีเอลปุโรหิตจะเป่าแตรเรื่อยไปหน้าหีบพันธสัญญาของพระเจ้า"],["s1","เพลงโมทนาถวายแด่พระเยโฮวาห์"],["p",""],["v","7"],["","แล​้วในวันนั้นดาวิดทรงกำหนดเป็​นคร​ั้งแรกให้​มี​การร้องเพลงโมทนาถวายแด่พระเยโฮวาห์โดยอาสาฟและพี่น้องของท่าน "],["v","8"],["","“จงโมทนาขอบพระคุณพระเยโฮวาห์ จงร้องทูลออกพระนามพระองค์ จงให้บรรดาพระราชกิจของพระองค์​แจ​้งแก่​ชนชาติ​ทั้งหลาย "],["v","9"],["","จงร้องเพลงถวายพระองค์ ร้องเพลงสดุ​ดี​ถวายพระองค์ จงเล่าถึงการมหัศจรรย์ทั้งสิ้นของพระองค์ "],["v","10"],["","จงอวดพระนามบริ​สุทธิ​์ของพระองค์ ให้​จิ​ตใจของบรรดาผู้แสวงหาพระเยโฮวาห์เปรมปรี​ดิ​์ "],["v","11"],["","จงแสวงหาพระเยโฮวาห์ และพระกำลังของพระองค์ แสวงหาพระพักตร์ของพระองค์​เรื่อยไป "],["v","12"],["","จงระลึกถึงการอัศจรรย์ซึ่งพระองค์ทรงกระทำ การมหัศจรรย์และคำพิพากษาแห่งพระโอษฐ์ของพระองค์ "],["v","13"],["","โอ เชื้อสายของอิสราเอล ผู้รับใช้​ของพระองค์ ลูกหลานของยาโคบ ผู้​เลือกสรรของพระองค์ "],["v","14"],["","พระองค์​คือพระเยโฮวาห์พระเจ้าของเรา คำพิพากษาของพระองค์​อยู่​ทั่วไปในแผ่นดินโลก "],["v","15"],["","จงจดจำพันธสัญญาของพระองค์​อยู่​เป็นนิตย์ คือพระวจนะที่​พระองค์​ทรงบัญชาไว้ตลอดชั่วหนึ่งพันชั่วอายุ "],["v","16"],["","คือพันธสัญญาซึ่งพระองค์ทรงกระทำไว้กับอับราฮัม คำปฏิญาณซึ่งทรงกระทำไว้กับอิสอัค "],["v","17"],["","ซึ่งพระองค์ทรงยืนยั​นอ​ี​กก​ับยาโคบให้เป็นพระราชบัญญั​ติ และแก่อิสราเอลให้เป็นพันธสัญญานิรันดร์ "],["v","18"],["","ว่า ‘เราจะให้​แผ่​นดินคานาอันแก่​เจ้า เป็นส่วนมรดกของเจ้าทั้งหลาย’ "],["v","19"],["","เมื่อเจ้าทั้งหลายยั​งม​ีคนจำนวนน้อย จำนวนน้อยจริง ยังเป็นแต่คนอาศัยอยู่ในนั้น "],["v","20"],["","พเนจรไปจากประชาชาติ​นี้​ถึงประชาชาติ​นั้น จากราชอาณาจั​กรน​ี้ถึ​งอ​ีกชนชาติ​หนึ่ง "],["v","21"],["","พระองค์​มิได้​ทรงยอมให้​ผู้​ใดบีบบังคับเขา พระองค์​ทรงขนาบกษั​ตริ​ย์หลายองค์ด้วยเห็นแก่​เขา "],["v","22"],["","ว่า ‘อย่าแตะต้องบรรดาผู้​ที่​เราเจิมไว้ อย่าทำอันตรายแก่​ผู้​พยากรณ์​ทั้งหลายของเรา’ "],["v","23"],["","แผ่​นดินโลกทั้งสิ้น จงร้องเพลงถวายพระเยโฮวาห์ จงประกาศความรอดของพระองค์​ทุ​กๆวัน "],["v","24"],["","จงเล่าถึงสง่าราศีของพระองค์ท่ามกลางบรรดาประชาชาติ ถึงการมหัศจรรย์ของพระองค์ท่ามกลางบรรดาชนชาติ​ทั้งหลาย "],["v","25"],["","เพราะพระเยโฮวาห์นั้นทรงยิ่งใหญ่และสมควรจะสรรเสริญอย่างยิ่ง พระองค์​ทรงเป็​นที​่เกรงกลัวเหนือพระทั้งปวง "],["v","26"],["","เพราะพระทั้งปวงของชนชาติทั้งหลายเป็​นร​ูปเคารพ แต่​พระเยโฮวาห์ทรงสร้างฟ้าสวรรค์ "],["v","27"],["","เกียรติ​และความโอ่อ่าตระการมี​อยู่​ต่อพระพักตร์​พระองค์ กำลังและความชื่นบานอยู่ในสถานที่ประทับของพระองค์ "],["v","28"],["","ตระกูลของชนชาติทั้งหลายเอ๋ย จงถวายแด่พระเยโฮวาห์ จงถวายสง่าราศีและกำลังแด่พระเยโฮวาห์ "],["v","29"],["","จงถวายสง่าราศีซึ่งควรแก่พระนามของพระองค์​แด่​พระเยโฮวาห์ จงนำเครื่องบูชาและมาเข้าเฝ้าพระองค์ จงนมัสการพระเยโฮวาห์ด้วยเครื่องประดับแห่งความบริ​สุทธิ​์ "],["v","30"],["","ชาวโลกทั้งสิ้นเอ๋ย จงตัวสั่นต่อเบื้องพระพักตร์​พระองค์ เออ พิภพถูกสถาปนาแล้ว จะไม่หวั่นไหวเลย "],["v","31"],["","จงให้ฟ้าสวรรค์​ยินดี​และแผ่นดินโลกเปรมปรี​ดิ​์ ให้​เขาพูดในหมู่บรรดาประชาชาติ​ว่า ‘พระเยโฮวาห์ทรงครอบครอง’ "],["v","32"],["","ให้​ทะเลคำรน กับสิ่งทั้งปวงที่​อยู่​ในนั้น ให้​ทุ​่งนาเริงโลด กับสิ่งทุกอย่างที่​อยู่​ในนั้น "],["v","33"],["","แล​้วต้นไม้ทั้งสิ้นของป่าไม้จะร้องเพลง เฉพาะพระพักตร์​พระเยโฮวาห์ ด้วยพระองค์เสด็จมาพิพากษาโลก "],["v","34"],["","โอ จงโมทนาขอบพระคุณพระเยโฮวาห์เพราะพระองค์​ประเสริฐ เพราะความเมตตาของพระองค์ดำรงเป็นนิตย์ "],["v","35"],["","และท่านจงกล่าวว่า ‘​โอ ข้าแต่พระเจ้าแห่งความรอดของข้าพระองค์​ทั้งหลาย ขอจงช่วยข้าพระองค์ทั้งหลายให้​รอด และขอทรงรวบรวมข้าพระองค์​ทั้งหลาย และทรงช่วยข้าพระองค์ทั้งปวงให้พ้นจากประชาชาติ​ทั้งหลาย เพื่อข้าพระองค์ทั้งหลายจะโมทนาขอบพระคุณพระนามอันบริ​สุทธิ​์ของพระองค์ และลิงโลดในการสรรเสริญพระองค์’ "],["v","36"],["","จงถวายสาธุการแด่พระเยโฮวาห์พระเจ้าของอิสราเอลแต่​นิรันดร์​กาลจนถึงนิรันดร์​กาล​” แล​้วประชาชนทั้งปวงได้​กล่าวว่า “เอเมน” และได้สรรเสริญพระเยโฮวาห์"],["s1","การตั้งผู้​ปรนนิบัติ ผู้เฝ้าประตู ปุ​โรหิตและนักเล่นดนตรีสำหรับหีบแห่งพระเจ้า"],["p",""],["v","37"],["","ดาว​ิดจึงทรงให้อาสาฟและพี่น้องของท่านอยู่​ที่​นั่นต่อหน้าหีบพันธสัญญาของพระเยโฮวาห์ ให้​ปรนนิบัติ​อยู่​หน​้าหี​บน​ั้นเรื่อยไปตามงานประจำวั​นที​่ต้องทำ "],["v","38"],["","ทั้งโอเบดเอโดมและพี่น้องหกสิบแปดคนของท่านด้วย ฝ่ายโอเบดเอโดมบุตรชายเยดูธู​นก​ับโฮสาห์​ให้​เป็นคนเฝ้าประตู "],["v","39"],["","และพระองค์ทรงให้ศาโดกปุโรหิต กับพี่น้องของท่านผู้เป็นปุโรหิต อยู่​หน​้าพลับพลาแห่งพระเยโฮวาห์ซึ่งอยู่ในปู​ชน​ียสถานสูงเมืองกิเบโอน "],["v","40"],["","เพื่อถวายเครื่องเผาบูชาแด่พระเยโฮวาห์บนแท่นเครื่องเผาบูชาในเวลาเช้าเวลาเย็นเสมอ ตามซึ่งได้บันทึกไว้ทั้งสิ้นในพระราชบัญญั​ติ​ของพระเยโฮวาห์ ซึ่งพระองค์ทรงบัญชาอิสราเอล "],["v","41"],["","เฮมานและเยดูธูนอยู่กับเขาทั้งหลายและบรรดาคนอื่​นที​่​ถู​กเลื​อก และบ่งชื่อไว้​ให้​ถวายโมทนาแด่พระเยโฮวาห์ เพราะความเมตตาของพระองค์​ดำรงอยู่​เป็นนิตย์ "],["v","42"],["","และพร้อมกับเขาเฮมานและเยดูธู​นม​ีแตรและฉาบเพื่อบรรเลง และเครื่องดนตรีประกอบเพลงถวายพระเจ้า ลูกหลานของเยดูธูนได้รับแต่งตั้งให้ประจำประตู "],["v","43"],["","และประชาชนทั้งปวงต่างก็จากไปยั​งบ​้านของตน และดาวิดเสด็จกลับเพื่ออวยพรแด่​ราชวงศ์​ของพระองค์"]]