[["c","86"],["s1","ดาว​ิดพึ่งพระเมตตาของพระเจ้า คำอธิษฐานของดาวิด"],["p",""],["v","1"],["","โอ ข้าแต่พระเยโฮวาห์ ขอทรงเงี่ยพระกรรณสดับข้าพระองค์ เพราะข้าพระองค์ยากจนและขัดสน "],["v","2"],["","ขอทรงสงวนชีวิตข้าพระองค์​ไว้​เพราะข้าพระองค์​บริสุทธิ์ โอ ข้าแต่พระเจ้าของข้าพระองค์ ขอทรงช่วยผู้​รับใช้​ของพระองค์​ผู้​วางใจในพระองค์ "],["v","3"],["","โอ ข้าแต่​องค์​พระผู้เป็นเจ้า ขอทรงพระกรุณาต่อข้าพระองค์ เพราะข้าพระองค์ร้องทูลต่อพระองค์​วันยังค่ำ "],["v","4"],["","ขอทรงให้​จิ​ตใจผู้​รับใช้​ของพระองค์​ยินดี โอ ข้าแต่​องค์​พระผู้เป็นเจ้า จิ​ตใจข้าพระองค์ตั้งใจแน่วแน่ในพระองค์ "],["v","5"],["","ข้าแต่​องค์​พระผู้เป็นเจ้า เพราะพระองค์ประเสริฐและทรงพร้อมที่จะประทานอภัย อุ​ดมด้วยความเมตตาต่อบรรดาผู้ร้องทูลพระองค์ "],["v","6"],["","โอ ข้าแต่พระเยโฮวาห์ ขอทรงเงี่ยพระกรรณสดับคำทูลอธิษฐานของข้าพระองค์ ขอทรงสดับเสียงร้องทูลวิงวอนของข้าพระองค์ "],["v","7"],["","ในวันลำบากของข้าพระองค์ ข้าพระองค์จะร้องทูลพระองค์ เพราะพระองค์จะทรงตอบข้าพระองค์ "],["v","8"],["","โอ ข้าแต่​องค์​พระผู้เป็นเจ้า ในบรรดาพระไม่​มี​ผู้​ใดเหมือนพระองค์ และไม่​มี​กิจการใดๆเหมือนพระราชกิจของพระองค์ "],["v","9"],["","โอ ข้าแต่​องค์​พระผู้เป็นเจ้า บรรดาประชาชาติ​ที่​พระองค์​ทรงสร้างจะมานมัสการต่อพระพักตร์​พระองค์ และจะเทิดทูนพระนามของพระองค์ "],["v","10"],["","เพราะพระองค์​ใหญ่​ยิ่งและทรงกระทำการมหัศจรรย์ พระองค์​แต่​องค์​เดียวทรงเป็นพระเจ้า "],["v","11"],["","โอ ข้าแต่พระเยโฮวาห์ ขอทรงสอนพระมรรคาของพระองค์​แก่​ข้าพระองค์ ข้าพระองค์จะดำเนินในความจริงของพระองค์ ขอทรงสำรวมใจของข้าพระองค์​ให้​ยำเกรงพระนามของพระองค์ "],["v","12"],["","โอ ข้าแต่​องค์​พระผู้เป็นเจ้าพระเจ้าของข้าพระองค์ ข้าพระองค์จะสรรเสริญพระองค์ด้วยสิ้นสุดใจ และข้าพระองค์จะเทิดทูนพระนามของพระองค์​เป็นนิตย์ "],["v","13"],["","เพราะความเมตตาของพระองค์​ที่​ทรงมีต่อข้าพระองค์นั้นใหญ่​ยิ่งนัก และพระองค์ทรงช่วยจิตวิญญาณของข้าพระองค์​ให้​พ้นจากที่ลึกที่สุดของนรก "],["v","14"],["","โอ ข้าแต่​พระเจ้า คนหยิ่งยโสได้​ลุ​กขึ้นต่อสู้ข้าพระองค์ หมู่​คนทารุณเสาะหาชีวิตข้าพระองค์ เขามิ​ได้​ประดิษฐานพระองค์​ไว้​ตรงหน้าเขา "],["v","15"],["","โอ ข้าแต่​องค์​พระผู้เป็นเจ้า แต่​พระองค์​ทรงเป็นพระเจ้ากอปรด้วยพระกรุณาและพระเมตตา ทรงกริ้วช้า และอุดมด้วยความเมตตา และความจริง "],["v","16"],["","โอ ขอทรงหันมาเมตตาข้าพระองค์ ขอประทานกำลังแก่​ผู้รับใช้​ของพระองค์ และขอทรงช่วยชีวิ​ตบ​ุตรชายของหญิงคนใช้ของพระองค์ "],["v","17"],["","ขอประทานหมายสำคัญแห่งความโปรดปรานของพระองค์​แก่​ข้าพระองค์ เพื่อคนที่​เกล​ียดชังข้าพระองค์จะเห็น และจะได้​อาย ข้าแต่พระเยโฮวาห์ เพราะพระองค์​ได้​ทรงช่วยข้าพระองค์และทรงเล้าโลมข้าพระองค์"]]