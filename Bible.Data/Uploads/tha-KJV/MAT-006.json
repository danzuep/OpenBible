[["c","6"],["s1","คนหน้าซื่อใจคดเสแสร้งว่าเป็นผู้เคร่งศาสนา (มธ 6:16-18)"],["p",""],["v","1"],["wj","“จงระวังให้​ดี ท่านอย่าทำทานต่อหน้ามนุษย์เพื่อจะให้เขาเห็น มิ​ฉะนั้นท่านจะไม่​ได้​รับบำเหน็จจากพระบิดาของท่านผู้ทรงสถิตในสวรรค์ "],[""," "],["v","2"],["wj","เหตุ​ฉะนั้น เมื่อท่านทำทาน อย่าเป่าแตรข้างหน้าท่านเหมือนคนหน้าซื่อใจคดกระทำในธรรมศาลาและตามถนน เพื่อจะได้รับการสรรเสริญจากมนุษย์ เราบอกความจริงแก่ท่านว่า เขาได้รับบำเหน็จของเขาแล้ว "],[""," "],["v","3"],["wj","ฝ่ายท่านทั้งหลายเมื่อทำทาน อย่าให้มือซ้ายรู้การซึ่​งม​ือขวากระทำนั้น "],[""," "],["v","4"],["wj","เพื่อทานของท่านจะเป็นการลับ และพระบิดาของท่านผู้ทอดพระเนตรเห็นในที่​ลี้ลับ พระองค์​เองจะทรงโปรดประทานบำเหน็จแก่ท่านอย่างเปิดเผย "],[""," "],["v","5"],["wj","เมื่อท่านทั้งหลายอธิษฐาน อย่าเป็นเหมือนคนหน้าซื่อใจคด เพราะเขาชอบยืนอธิษฐานในธรรมศาลาและที่​มุมถนน เพื่อจะให้คนทั้งปวงได้​เห็น เราบอกความจริงแก่ท่านว่า เขาได้รับบำเหน็จของเขาแล้ว "],[""," "],["v","6"],["wj","ฝ่ายท่านเมื่ออธิษฐานจงเข้าในห้องชั้นใน และเมื่อปิดประตู​แล้ว จงอธิษฐานต่อพระบิดาของท่านผู้ทรงสถิตในที่​ลี้ลับ และพระบิดาของท่านผู้ทอดพระเนตรเห็นในที่​ลี้​ลับจะทรงโปรดประทานบำเหน็จแก่ท่านอย่างเปิดเผย "],[""," "],["v","7"],["wj","แต่​เมื่อท่านอธิษฐาน อย่าใช้คำซ้ำซากไร้​ประโยชน์​เหมือนคนต่างชาติ เพราะเขาคิดว่าพูดมากหลายคำ พระจึงจะทรงโปรดฟัง "],["s1","แบบอย่างของการอธิษฐาน (​ลก 11:1-4)"],["p",""],["v","8"],["wj","เหตุ​ฉะนั้นท่านอย่าเป็นเหมือนเขาเลย เพราะว่าสิ่งไรซึ่งท่านต้องการ พระบิดาของท่านทรงทราบก่อนที่ท่านทูลขอแล้ว "],[""," "],["v","9"],["wj","เหตุ​ฉะนั้น ท่านทั้งหลายจงอธิษฐานตามอย่างนี้​ว่า ข้าแต่พระบิดาของข้าพระองค์​ทั้งหลาย ผู้​ทรงสถิตในสวรรค์ ขอให้​พระนามของพระองค์เป็​นที​่เคารพสักการะ "],[""," "],["v","10"],["wj","ขอให้​อาณาจักรของพระองค์มาตั้งอยู่ ขอให้​เป็นไปตามพระทัยของพระองค์ ในสวรรค์เป็นอย่างไร ก็​ให้​เป็นไปอย่างนั้นในแผ่นดินโลก "],[""," "],["v","11"],["wj","ขอทรงโปรดประทานอาหารประจำวันแก่ข้าพระองค์ทั้งหลายในกาลวันนี้ "],[""," "],["v","12"],["wj","และขอทรงโปรดยกหนี้ของข้าพระองค์ เหมือนข้าพระองค์ยกหนี้​ผู้​ที่​เป็นหนี้​ข้าพระองค์​นั้น "],[""," "],["v","13"],["wj","และขออย่านำข้าพระองค์​เข​้าไปในการทดลอง แต่​ขอทรงช่วยข้าพระองค์​ให้​พ้นจากความชั่วร้าย เหตุ​ว่าอาณาจักรและฤทธิ์เดชและสง่าราศีเป็นของพระองค์สืบๆไปเป็นนิตย์ เอเมน "],[""," "],["v","14"],["wj","เพราะว่าถ้าท่านยกการละเมิดของเพื่อนมนุษย์ พระบิดาของท่านผู้ทรงสถิตในสวรรค์จะทรงโปรดยกโทษให้ท่านด้วย "],[""," "],["v","15"],["wj","แต่​ถ้าท่านไม่ยกการละเมิดของเพื่อนมนุษย์ พระบิดาของท่านจะไม่ทรงโปรดยกการละเมิดของท่านเหมือนกัน "],["s1","การถืออดอาหารจากใจจริง"],["p",""],["v","16"],["wj","ยิ่งกว่านั้นเมื่อท่านถืออดอาหาร อย่าทำหน้าเศร้าหมองเหมือนคนหน้าซื่อใจคด ด้วยเขาแสร้งทำหน้าให้​ผิดปกติ เพื่อจะให้คนเห็​นว​่าเขาถืออดอาหาร เราบอกความจริงแก่ท่านว่า เขาได้รับบำเหน็จของเขาแล้ว "],[""," "],["v","17"],["wj","ฝ่ายท่านเมื่อถืออดอาหาร จงชโลมทาศีรษะและล้างหน้า "],[""," "],["v","18"],["wj","เพื่อท่านจะไม่ปรากฏแก่คนอื่​นว​่าถืออดอาหาร แต่​ให้​ปรากฏแก่พระบิดาของท่านผู้ทรงสถิตในที่​ลี้ลับ และพระบิดาของท่านผู้ทอดพระเนตรเห็นในที่​ลี้ลับ จะทรงโปรดประทานบำเหน็จแก่ท่านอย่างเปิดเผย "],["s1","จงสะสมทรัพย์​สมบัติ​ไว้​บนสวรรค์"],["p",""],["v","19"],["wj","อย่าสะสมทรัพย์​สมบัติ​ไว้​สำหรับตัวในโลก ที่​ตัวมอดและสนิมอาจทำลายเสียได้ และที่ขโมยอาจขุดช่องลักเอาไปได้ "],[""," "],["v","20"],["wj","แต่​จงสะสมทรัพย์​สมบัติ​ไว้​สำหรับตัวในสวรรค์ ที่​ตัวมอดและสนิมทำลายเสียไม่​ได้ และที่​ไม่มี​ขโมยขุดช่องลักเอาไปได้ "],[""," "],["v","21"],["wj","เพราะว่าทรัพย์​สมบัติ​ของท่านอยู่​ที่ไหน ใจของท่านก็จะอยู่​ที่​นั่นด้วย "],[""," "],["v","22"],["wj","ตาเป็นประทีปของร่างกาย เหตุ​ฉะนั้นถ้าตาของท่านดี ทั้งตั​วก​็จะเต็มไปด้วยความสว่าง "],[""," "],["v","23"],["wj","แต่​ถ้าตาของท่านชั่ว ทั้งตัวของท่านก็จะเต็มไปด้วยความมืด เหตุ​ฉะนั้นถ้าความสว่างซึ่งอยู่ในตั​วท​่านมืดไป ความมืดนั้นจะหนาทึบสักเพียงใด "],[""," "],["v","24"],["wj","ไม่มี​ผู้​ใดปรนนิบั​ติ​นายสองนายได้ เพราะเขาจะชังนายข้างหนึ่งและจะรักนายอีกข้างหนึ่ง หรือเขาจะนับถือนายฝ่ายหนึ่งและจะดูหมิ่นนายอีกฝ่ายหนึ่ง ท่านจะปรนนิบั​ติ​พระเจ้าและเงินทองพร้อมกันไม่​ได้ "],["s1","จงแสวงหาทางของพระเจ้าก่อน"],["p",""],["v","25"],["wj","เหตุ​ฉะนั้น เราบอกท่านทั้งหลายว่า อย่ากระวนกระวายถึงชีวิตของตนว่า จะเอาอะไรกิน หรือจะเอาอะไรดื่ม และอย่ากระวนกระวายถึงร่างกายของตนว่า จะเอาอะไรนุ่งห่ม ชี​วิตสำคัญยิ่งกว่าอาหารมิ​ใช่​หรือ และร่างกายสำคัญยิ่งกว่าเครื่องนุ่งห่มมิ​ใช่​หรือ "],[""," "],["v","26"],["wj","จงดู​นกในอากาศ มั​นม​ิ​ได้​หว่าน มิได้​เกี่ยว มิได้​สะสมไว้ในยุ้งฉาง แต่​พระบิดาของท่านทั้งหลายผู้ทรงสถิตในสวรรค์ทรงเลี้ยงนกไว้ ท่านทั้งหลายมิประเสริฐกว่านกหรือ "],[""," "],["v","27"],["wj","มี​ใครในพวกท่าน โดยความกระวนกระวาย อาจต่อความสูงให้ยาวออกไปอีกสักศอกหนึ่งได้​หรือ "],[""," "],["v","28"],["wj","ท่านกระวนกระวายถึงเครื่องนุ่งห่มทำไม จงพิจารณาดอกไม้​ที่​ทุ​่งนาว่า มันงอกงามเจริญขึ้นได้​อย่างไร มันไม่​ทำงาน มันไม่ปั่นด้าย "],[""," "],["v","29"],["wj","และเราบอกท่านทั้งหลายว่า ซาโลมอนเมื่อบริบู​รณ​์ด้วยสง่าราศีของท่าน ก็​มิได้​ทรงเครื่องงามเท่าดอกไม้​นี้​ดอกหนึ่ง "],[""," "],["v","30"],["wj","เหตุ​ฉะนั้น ถ้าพระเจ้าทรงตกแต่งหญ้าที่​ทุ​่งนาอย่างนั้น ซึ่งเป็นอยู่​วันนี้​และรุ่งขึ้นต้องทิ้งในเตาไฟ โอ ผู้​มี​ความเชื่อน้อย พระองค์​จะไม่ทรงตกแต่งท่านมากยิ่งกว่านั้นหรือ "],[""," "],["v","31"],["wj","เหตุ​ฉะนั้น อย่ากระวนกระวายว่า เราจะเอาอะไรกิน หรือจะเอาอะไรดื่ม หรือจะเอาอะไรนุ่งห่ม "],[""," "],["v","32"],["wj","(เพราะว่าพวกต่างชาติแสวงหาสิ่งของทั้งปวงนี้) แต่​ว่าพระบิดาของท่านผู้ทรงสถิตในสวรรค์ทรงทราบแล้​วว​่า ท่านต้องการสิ่งทั้งปวงเหล่านี้ "],[""," "],["v","33"],["wj","แต่​ท่านทั้งหลายจงแสวงหาอาณาจักรของพระเจ้า และความชอบธรรมของพระองค์​ก่อน แล​้วพระองค์จะทรงเพิ่มเติ​มสิ​่งทั้งปวงเหล่านี้​ให้​แก่​ท่าน "],[""," "],["v","34"],["wj","เหตุ​ฉะนั้น อย่ากระวนกระวายถึงพรุ่งนี้ เพราะว่าพรุ่งนี้​ก็​จะมีการกระวนกระวายสำหรับพรุ่งนี้​เอง แต่​ละวั​นก​็​มี​ทุกข์​พออยู่​แล้ว​” "]]