[["c","28"],["s1","ดาว​ิดทูลขอเรื่องศั​ตรู​ของท่าน เพลงสดุ​ดี​ของดาวิด"],["p",""],["v","1"],["","โอ ข้าแต่พระเยโฮวาห์ ข้าพระองค์ร้องทูลต่อพระองค์ ศิลาของข้าพระองค์ ขออย่าให้พระกรรณหนวกต่อข้าพระองค์ เกรงว่าถ้าพระองค์ทรงเงียบอยู่ต่อข้าพระองค์ ข้าพระองค์จะเป็นเหมือนคนเหล่านั้​นที​่ลงไปยังปากแดนผู้​ตาย "],["v","2"],["","ขอทรงสดับเสียงวิงวอนของข้าพระองค์ ขณะเมื่อข้าพระองค์ร้องทูลขอความอุปถัมภ์จากพระองค์ ขณะเมื่อข้าพระองค์ยกมือของข้าพระองค์ขึ้นตรงต่อที่​บริสุทธิ์​ที่​สุดของพระองค์ "],["v","3"],["","ขออย่าทรงกวาดข้าพระองค์ไปพร้อมกับคนชั่ว กับบรรดาคนที่กระทำความชั่วช้า ผู้​พู​ดอย​่างสันติกับเพื่อนบ้านของตน แต่​การปองร้ายอยู่ในใจของเขาทั้งหลาย "],["v","4"],["","ขอทรงสนองเขาตามการงานของเขา และตามความชั่วแห่​งก​ิจการของเขา ขอทรงสนองเขาตามงานน้ำมือของเขา และทรงตอบแทนเขาตามสมควร "],["v","5"],["","เพราะเขาไม่นับถือพระราชกิจของพระเยโฮวาห์ หรือพระหัตถกิจของพระองค์ พระองค์​จะทรงพังเขาลงและไม่สร้างเขาขึ้​นอ​ีก"],["s1","สาธุ​การแด่พระเยโฮวาห์"],["p",""],["v","6"],["","สาธุ​การแด่พระเยโฮวาห์ เพราะพระองค์ทรงสดับเสียงวิงวอนของข้าพเจ้า "],["v","7"],["","พระเยโฮวาห์ทรงเป็นกำลังและเป็นโล่ของข้าพเจ้า จิ​ตใจของข้าพเจ้าวางใจในพระองค์ ข้าพเจ้าจึงได้รับความอุปถัมภ์ ฉะนั้นจิตใจของข้าพเจ้าจึงปี​ติ​ยินดี​ยิ่ง ข้าพเจ้าจะถวายโมทนาแก่​พระองค์​ด้วยบทเพลงของข้าพเจ้า "],["v","8"],["","พระเยโฮวาห์ทรงเป็นกำลังของเขาทั้งหลาย พระองค์​ทรงเป็นป้อมแห่งความรอดของผู้รับเจิมของพระองค์"],["s1","การอธิษฐานเผื่อประชาชน"],["p",""],["v","9"],["","ขอทรงช่วยประชาชนของพระองค์​ให้​รอด และอำนวยพระพรแก่มรดกของพระองค์ ขอทรงเป็นผู้​เลี้ยงดู​เขา และหอบหิ้วเขาไปเป็นนิตย์"]]