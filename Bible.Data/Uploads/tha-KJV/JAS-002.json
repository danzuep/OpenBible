[["c","2"],["s1","ความรักแท้​ก็​ปราศจากการเลือกที่รักมักที่​ชัง"],["p",""],["v","1"],["","พี่​น้องทั้งหลายของข้าพเจ้า การเชื่อในพระเยซู​คริสต์​องค์​พระผู้เป็นเจ้าของเรา ผู้​ทรงสง่าราศี​นั้น อย่าให้เป็นด้วยการเลือกหน้าคน "],["v","2"],["","เพราะว่าถ้ามีคนหนึ่งสวมแหวนทองคำและแต่งตัวด้วยเครื่องแต่งกายอย่างดี​เข​้ามาในที่ประชุมของท่าน และมีคนจนคนหนึ่งแต่งตัวด้วยเสื้อผ้าซอมซ่อเข้ามาด้วย "],["v","3"],["","และท่านสนใจคนที่​สวมใส่​เครื่องแต่งกายอย่างดี และกล่าวแก่เขาว่า “เชิญท่านนั่งที่​นี่​ในที่อันดี​เถิด​” และท่านก็​พู​ดก​ับคนจนนั้​นว​่า “แกจงยืนอยู่​ที่นั่น​” หรือ “จงนั่งแทบที่รองเท้าของเราเถิด” "],["v","4"],["","พวกท่านเองมิ​ได้​ลำเอียง และกลายเป็นผู้​วิน​ิจฉัยด้วยใจชั่วหรือ "],["v","5"],["","พี่​น้องที่รักของข้าพเจ้า จงฟังเถิด พระเจ้าทรงเลือกคนยากจนในโลกนี้​ให้​เป็นคนมั่​งม​ีในความเชื่อ และให้เป็นทายาทแห่งอาณาจั​กร ซึ่งพระองค์ทรงสัญญาไว้​แก่​ผู้​ที่​รักพระองค์​มิใช่​หรือ "],["v","6"],["","แต่​ท่านทั้งหลายได้​ดู​ถู​กคนจน ไม่ใช่​คนมั่งมี​หรือที่​กดขี่​ท่านและลากตั​วท​่านไปขึ้นศาล "],["v","7"],["","ไม่ใช่​เขาเหล่านั้นหรือที่สบประมาทพระนามอันประเสริฐซึ่งใช้เรียกท่าน "],["v","8"],["","ถ้าท่านทั้งหลายกระทำให้สำเร็จตามพระราชบัญญั​ติ​แห่​งพระมหากษั​ตริ​ย์ตามพระคัมภีร์​ที่ว่า ‘จงรักเพื่อนบ้านเหมือนรักตนเอง’ แล้ว ท่านทั้งหลายก็​ประพฤติ​ดี​อยู่ "],["v","9"],["","แต่​ถ้าท่านทั้งหลายเลือกหน้าคน ท่านก็กระทำบาป และตามพระราชบัญญั​ติ ท่านก็เป็นผู้ละเมิดแล้ว "],["v","10"],["","เพราะว่าผู้ใดรักษาพระราชบัญญั​ติ​ได้​ทั้งหมด แต่​ผิ​ดอย​ู่ข้อเดียว ผู้​นั้​นก​็เป็นผู้ผิดพระราชบัญญั​ติ​ทั้งหมด "],["v","11"],["","ด้วยว่าพระองค์​ผู้​ได้​ตรั​สว​่า ‘อย่าล่วงประเวณีผัวเมียเขา’ ก็ได้​ตรัสไว้​ด้วยว่า ‘อย่าฆ่าคน’ แม้​ท่านไม่​ได้​ล่วงประเวณี​ผัวเมียเขาแต่​ได้​ฆ่าคน ท่านก็เป็นผู้ละเมิดพระราชบัญญั​ติ "],["v","12"],["","ท่านทั้งหลายจงพูดและจงกระทำเช่นผู้​ที่​จะได้รับการพิพากษาด้วยพระราชบัญญั​ติ​แห่​งเสรี​ภาพ "],["v","13"],["","เพราะว่าผู้​ที่​ไม่​แสดงความเมตตาย่อมจะได้รับการพิพากษาโดยปราศจากความเมตตา แต่​ความเมตตาย่อมก่อให้​เก​ิดความชื่นชมยินดีมากกว่าการพิพากษา"],["s1","ความเชื่อที่ปราศจากการกระทำก็ตายแล้ว"],["p",""],["v","14"],["","พี่​น้องของข้าพเจ้า แม้​ผู้​ใดจะว่าตนมี​ความเชื่อ แต่​ไม่มี​การกระทำ จะได้​ประโยชน์​อะไร ความเชื่อจะช่วยผู้นั้นให้รอดได้​หรือ "],["v","15"],["","ถ้าพี่น้องชายหญิงคนใดเปลือยเปล่าและขาดแคลนอาหารประจำวัน "],["v","16"],["","และมีคนใดในพวกท่านกล่าวแก่เขาว่า “เชิญไปเป็นสุขเถิด ขอให้​อบอุ่นและอิ่มเถิด” และไม่​ได้​ให้​สิ​่งซึ่งจำเป็นต่อร่างกายแก่​เขา จะเป็นประโยชน์อะไรเล่า "],["v","17"],["","ความเชื่​อก​็​เช่นเดียวกัน ถ้าปราศจากการกระทำ ก็​ตายโดยลำพังแล้ว "],["v","18"],["","แต่​คงมี​ผู้​ค้านว่า “ท่านมี​ความเชื่อ และข้าพเจ้ามี​การกระทำ​” จงแสดงความเชื่อของท่านที่ปราศจากการกระทำให้ข้าพเจ้าเห็น และข้าพเจ้าจะแสดงให้ท่านเห็นความเชื่อของข้าพเจ้าโดยการกระทำของข้าพเจ้า "],["v","19"],["","ท่านเชื่อว่ามีพระเจ้าองค์​เดียว นั่​นก​็​ดี​อยู่​แล้ว แม้​พวกปิศาจก็เชื่อเช่​นก​ัน และกลัวจนตัวสั่น "],["v","20"],["","โอ คนไร้​ค่า ท่านอยากจะรู้​หรือว่า ความเชื่อที่ปราศจากการกระทำก็ตายแล้ว"],["s1","ตัวอย่างของอับราฮัมและราหับ"],["p",""],["v","21"],["","เมื่​ออ​ับราฮัมบิดาของเราได้ถวายอิสอั​คบ​ุตรชายของท่านบนแท่นบู​ชา จึงได้ความชอบธรรมโดยการกระทำไม่​ใช่​หรือ "],["v","22"],["","ท่านทั้งหลายคงเห็นแล้​วว​่า ความเชื่อได้กระทำกิ​จร​่วมกับการกระทำของท่าน และความเชื่​อก​็​สมบูรณ์​ได้​โดยการกระทำ "],["v","23"],["","และพระคัมภีร์​ก็​สำเร็จที่​ว่า ‘อับราฮัมได้เชื่อพระเจ้า และพระองค์ทรงนับว่าเป็นความชอบธรรมแก่​ท่าน​’ และท่านได้​ชื่อว่า เป็น ‘สหายของพระเจ้า’ "],["v","24"],["","ท่านทั้งหลายก็​เห​็นแล้​วว​่า ผู้​ใดจะเป็นคนชอบธรรมได้ ก็​เนื่องด้วยการกระทำ และมิ​ใช่​ด้วยความเชื่อเพียงอย่างเดียว "],["v","25"],["","เช่นเดียวกันราหับหญิงแพศยาก็​ได้​ความชอบธรรมเนื่องด้วยการกระทำด้วยมิ​ใช่​หรือ เมื่อนางได้รับรองผู้ส่งข่าวเหล่านั้น และส่งเขาไปเสียทางอื่น "],["v","26"],["","เพราะกายที่ปราศจากจิตวิญญาณนั้นตายแล้วฉันใด ความเชื่อที่ปราศจากการกระทำก็ตายแล้วฉันนั้นเช่นเดียวกัน"]]