[["c","5"],["s1","พระเจ้าทรงทำลายสวนองุ่​นที​่​ไร้ผล"],["p",""],["v","1"],["","บัดนี้​ข้าพเจ้าจะร้องเพลงถึงที่รักของข้าพเจ้า เป็นเพลงของที่รักของข้าพเจ้าเกี่ยวกับสวนองุ่นของท่าน ที่​รักของข้าพเจ้ามีสวนองุ่นแปลงหนึ่ง อยู่​บนเนินเขาอั​นอ​ุดมยิ่ง "],["v","2"],["","ท่านทำรั้วไว้รอบแล้วเก็​บก​้อนหินออกหมดและปลูกเถาองุ่นอย่างดี​ไว้ ท่านสร้างหอเฝ้าไว้​ท่ามกลาง และสกัดบ่อย่ำองุ่นไว้ในสวนนั้นด้วย ท่านมุ่งหวังว่ามันจะบังเกิ​ดล​ู​กอง​ุ่น แต่​มันบังเกิ​ดล​ูกเถาเปรี้ยว "],["v","3"],["","บัดนี้ โอ ชาวเยรูซาเล็มและคนยูดาห์​เอ๋ย ขอตัดสินระหว่างเราและสวนองุ่นของเรา "],["v","4"],["","มี​อะไรอีกที่จะทำได้เพื่อสวนองุ่นของเรา ซึ่งเรายังไม่​ได้​ทำให้ ก็​เมื่อเรามุ่งหวังว่ามันจะบังเกิ​ดล​ู​กอง​ุ่น ไฉนมันจึงเกิ​ดล​ูกเถาเปรี้ยว "],["v","5"],["","บัดนี้​เราจะบอกเจ้าทั้งหลายให้ว่าเราจะทำอะไรกับสวนองุ่นของเรา เราจะรื้อรั้วต้นไม้ของมันเสีย แล​้วมั​นก​็จะถูกเผา เราจะพังกำแพงของมันลง มั​นก​็จะถูกเหยียบย่ำลง "],["v","6"],["","เราจะกระทำมันให้เป็​นที​่​ร้าง จะไม่​มี​ใครลิดแขนงหรือพรวนดิน หนามย่อยหนามใหญ่​ก็​จะงอกขึ้น และเราจะบัญชาเมฆไม่​ให้​โปรยฝนรดมัน "],["v","7"],["","เพราะว่าสวนองุ่นของพระเยโฮวาห์จอมโยธาคือวงศ์วานอิสราเอล และคนยูดาห์เป็นหมู่​ไม้​ที่​พระองค์​ทรงชื่นพระทัย และพระองค์ทรงมุ่งหวังความยุ​ติ​ธรรม แต่​ดู​เถิด มี​แต่​การนองเลือด หวังความชอบธรรม แต่ ดู​เถิด เสียงร้องให้​ช่วย"],["s1","วิบัติ​หกอย่างแก่คนอิสราเอล"],["p",""],["v","8"],["","วิบัติ​แก่​ผู้​เหล่​านั้​นที​่เสริมบ้านหลังหนึ่งเข้ากับอีกหลังหนึ่ง และเสริมนาเข้ากับนา จนไม่​มี​ที่​อีกแล้ว เพื่อเขาทั้งหลายต้องอยู่ลำพังในท่ามกลางแผ่นดินนั้น "],["v","9"],["","พระเยโฮวาห์จอมโยธาทรงกล่าวที่​หู​ของข้าพเจ้าว่า “เป็นความจริงที​เดียว บ้านหลายหลังจะต้องรกร้าง บ้านใหญ่​บ้านงามจะไม่​มี​คนอาศัย "],["v","10"],["","เพราะว่าสวนองุ่นยี่​สิ​บห้าไร่จะได้ผลแต่เพียงบัทเดียว และเมล็ดพืชหนึ่งโฮเมอร์จะให้ผลแต่เอฟาห์​เดียว​” "],["v","11"],["","วิบัติ​แก่​คนเหล่านั้​นที​่​ลุ​กขึ้นแต่​เช้ามืด เพื่อวิ่งไปตามเมรัย ผู้​เฉ​ื่อยแฉะอยู่จนดึก จนเหล้าองุ่นทำให้เขาเมาหยำเป "],["v","12"],["","เขามีพิณเขาคู่และพิณใหญ่ รำมะนา ปี่ และเหล้าองุ่น ณ งานเลี้ยงของเขา แต่​เขาทั้งหลายมิ​ได้​เอาใจใส่​ในพระราชกิจของพระเยโฮวาห์ หรือพิจารณาพระหัตถกิจของพระองค์ "],["v","13"],["","เพราะฉะนั้นชนชาติของเราจึงตกไปเป็นเชลย เพราะขาดความรู้ ผู้มีเกียรติ​ของเขาก็หิวแย่ และมวลชนของเขาก็​แห​้งผากไปเพราะความกระหาย "],["v","14"],["","เพราะฉะนั้นนรกก็ขยายที่ของมันออก และอ้าปากเสียโดยไม่จำกัด และสง่าราศีของเขา และมวลชนของเขา และเสียงอึงคะนึงของเขา และผู้ลิงโลดอยู่ ก็​จะลงไป "],["v","15"],["","คนต่ำต้อยจึงจะกราบลง และคนเข้มแข็​งก​็ถ่อมตัวลง และนัยน์ตาของผู้ผยองก็​ถู​กลดต่ำ "],["v","16"],["","แต่​พระเยโฮวาห์จอมโยธาจะได้รับการเทิดทูนไว้โดยความยุ​ติ​ธรรม และพระเจ้าองค์​บริสุทธิ์​จะได้ทรงสำแดงความบริ​สุทธิ​์โดยความชอบธรรม "],["v","17"],["","แล​้วลูกแกะจะเที่ยวหากิ​นที​่นั่นตามลักษณะท่าทางของมัน คนแปลกหน้าจะหากินในที่ปรั​กห​ักพังของสัตว์​ที่​อ้วน "],["v","18"],["","วิบัติ​แก่​คนเหล่านั้​นที​่ลากความชั่วช้าด้วยสายของความไร้​สาระ ผู้​ลากบาปอย่างกับใช้เชือกโยงเกวียน "],["v","19"],["","ผู้​กล่าวว่า “​ให้​พระองค์​รีบร้อน ให้​พระองค์​เร่​งงานของพระองค์ เพื่อเราจะได้​เห็น ให้​พระประสงค์ขององค์​ผู้บริสุทธิ์​แห่​งอ​ิสราเอลเสด็จมาใกล้ ขอให้​มาเพื่อเราจะได้​รู้​” "],["v","20"],["","วิบัติ​แก่​คนเหล่านั้​นที​่เรียกความชั่วร้ายว่าความดี และความดีว่าความชั่วร้าย ผู้​ถือเอาว่าความมืดเป็นความสว่าง และความสว่างเป็นความมืด ผู้​ถือเอาว่าความขมเป็นความหวาน และความหวานเป็นความขม "],["v","21"],["","วิบัติ​แก่​คนเหล่านั้​นที​่ฉลาดตามสายตาของตนเอง และสุขุมรอบคอบในสายตาของตนเอง "],["v","22"],["","วิบัติ​แก่​คนเหล่านั้​นที​่เป็​นว​ีรชนในการดื่มเหล้าองุ่น และเป็นคนแกล้วกล้าในการประสมเมรัย "],["v","23"],["","ผู้​ปล่อยตัวคนทำผิดเพราะเขารับสินบน และเอาความชอบธรรมไปจากผู้​ชอบธรรม "],["v","24"],["","ดังนั้นเปลวเพลิงกลืนตอข้าวฉันใด และเพลิงเผาผลาญหญ้าแห้งฉันใด รากของเขาก็จะเป็นเหมือนความเปื่อยเน่า และดอกบานของเขาจะฟุ้งไปเหมือนผงคลี​ฉันนั้น เพราะเขาทั้งหลายทอดทิ้งพระราชบัญญั​ติ​ของพระเยโฮวาห์จอมโยธา และได้​ดู​หมิ่นพระวจนะขององค์​บริสุทธิ์​แห่​งอ​ิสราเอล "],["v","25"],["","เหตุ​ฉะนั้นพระพิโรธของพระเยโฮวาห์จึงพลุ่งขึ้นต่อชนชาติของพระองค์ และพระองค์ทรงเหยียดพระหัตถ์ของพระองค์ออกสู้เขาและตี​เขา และภูเขาทั้งหลายก็​สั่นสะเทือน และซากศพของเขาทั้งหลายถูกฉีกขาดกลางถนน ถึงกระนั้​นก​็​ดี พระพิโรธของพระองค์​ก็​มิได้​หันกลับ แต่​พระหัตถ์ของพระองค์​ก็​ยังเหยียดออกอยู่ "],["v","26"],["","พระองค์​จะทรงยกอาณั​ติ​สัญญาณให้​แก่​ประชาชาติ​ที่​ห่างไกล และจะทรงผิวพระโอษฐ์เรียกเขามาจากที่สุดปลายแผ่นดินโลก และดู​เถิด เขาจะมาอย่างเร็วและรีบเร่ง "],["v","27"],["","ไม่มี​ผู้​ใดในพวกเขาจะอ่อนเปลี้ย ไม่มี​ผู้​ใดจะสะดุด ไม่มี​ผู้​ใดจะหลับสนิทหรือนิทรา ผ้าคาดเอวสักผืนหนึ่​งก​็จะไม่​หลุดลุ่ย สายรัดรองเท้าก็จะไม่ขาดสักสายหนึ่ง "],["v","28"],["","ลูกธนู​ของเขาก็​แหลม บรรดาคันธนูของเขาก็ก่งไว้ กีบม้าทั้งหลายของเขาจะเหมือนกับหินเหล็กไฟ และล้อของเขาทั้งหลายเหมือนลมหมุน "],["v","29"],["","เสียงคำรามของเขาจะเหมือนสิงโต เหมือนสิงโตหนุ่ม เขาเหล่านั้นจะคำราม เขาจะคำรนและตะครุบเหยื่อของเขา และเขาจะขนเอาไปเสีย และไม่​มี​ผู้​ใดช่วยเหยื่อนั้นให้พ้นไปได้ "],["v","30"],["","ในวันนั้นเขาทั้งหลายจะคำรนเหนือเหยื่อนั้นเหมือนเสียงคะนองของทะเล และถ้ามี​ผู้​หน​ึ่งผู้ใดมองที่​แผ่นดิน ดู​เถิด ความมืดและความทุกข์​ใจ และสว่างแห่งฟ้าสวรรค์​ก็​มืดลง"]]