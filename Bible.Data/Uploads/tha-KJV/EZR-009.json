[["c","9"],["s1","การสมรสกับชนชาติ​ที่​ไม่​เชื่อพระเจ้าเป็นสิ่งที่​ผิดพลาด"],["p",""],["v","1"],["","เมื่อเหตุ​การณ์​เหล่านี้​ได้​เสร็จสิ้นลงแล้ว พวกเจ้านายก็​เข​้ามาหาข้าพเจ้า กล่าวว่า “ประชาชนแห่​งอ​ิสราเอล และพวกปุโรหิ​ตก​ับคนเลวี​มิได้​แยกตนเองออกจากชนชาติทั้งหลายแห่งแผ่นดินเหล่านั้น โดยได้​ประพฤติ​ตามการกระทำอันน่าสะอิดสะเอียนของเขา คือออกจากคนคานาอัน คนฮิตไทต์ คนเปริสซี คนเยบุส คนอัมโมน คนโมอับ คนอียิปต์ และคนอาโมไรต์ "],["v","2"],["","เพราะเขารับบุตรสาวของชนเหล่านี้เป็นภรรยาของเขาเอง และของบุตรชายของเขา ดังนั้นเชื้อสายบริ​สุทธิ​์​ได้​ปะปนกับชนชาติทั้งหลายของแผ่นดินเหล่านั้น นี่​แหละในการละเมิดข้อนี้ มือของเจ้าหน้าที่ชั้นหัวหน้าและผู้ครองเมืองได้​เด่​นที​่​สุด​” "],["v","3"],["","เมื่อข้าพเจ้าได้ยินอย่างนี้ ข้าพเจ้าก็ฉีกเสื้อของข้าพเจ้าทั้งเสื้อคลุมของข้าพเจ้า และทึ้งผมออกจากศีรษะของข้าพเจ้าและทึ้งหนวดเครา และนั่งลงตะลึงอยู่ "],["v","4"],["","แล​้วบรรดาคนที่สั่นสะท้านไปด้วยพระวจนะของพระเจ้าแห่​งอ​ิสราเอล เหตุ​ด้วยการละเมิดของพวกที่​ถู​กกวาดไปเป็นเชลยนั้น ได้​มาประชุมต่อหน้าข้าพเจ้าเมื่อข้าพเจ้านั่งตะลึงอยู่จนถึงเวลาถวายเครื่องสักการบูชาตอนเย็น"],["s1","คำอธิษฐานและการสารภาพของเอสรา"],["p",""],["v","5"],["","ณ เวลาสักการบูชาตอนเย็นนั้นข้าพเจ้าได้​ลุ​กขึ้นจากการถ่อมตัว มี​เครื่องแต่งกายและเสื้อคลุมของข้าพเจ้าฉีกขาด และข้าพเจ้าก็​คุ​กเข่าลงและชูมือขึ้นต่อพระเยโฮวาห์พระเจ้าของข้าพเจ้า "],["v","6"],["","และข้าพเจ้าทูลว่า “​โอ ข้าแต่พระเจ้าของข้าพระองค์ ข้าพระองค์ละอายขวยเขิ​นที​่จะเงยหน้าหาพระองค์ พระเจ้าของข้าพระองค์ เพราะว่าความชั่วช้าของข้าพระองค์ทั้งหลายขึ้นสูงกว่าศีรษะของข้าพระองค์ และการละเมิดของข้าพระองค์ทั้งหลายกองขึ้นไปถึงฟ้าสวรรค์ "],["v","7"],["","ข้าพระองค์ทั้งหลายมีการละเมิดยิ่งใหญ่​ตั้งแต่​สม​ัยบรรพบุรุษของข้าพระองค์ทั้งหลายจนถึงทุกวันนี้ และเพราะความชั่วช้าของข้าพระองค์​ทั้งหลาย ข้าพระองค์​ทั้งหลาย ทั้งบรรดากษั​ตริ​ย์ของข้าพระองค์ และบรรดาปุโรหิตของข้าพระองค์​ได้​ถู​กมอบไว้ในมือของบรรดากษั​ตริ​ย์​แห่​งแผ่นดินเหล่านั้น ให้​แก่​ดาบ แก่​การเป็นเชลย แก่​การปล้น และแก่การขายหน้าอย่างที่​สุด อย่างทุกวันนี้ "],["v","8"],["","แต่​บัดนี้​พระเยโฮวาห์พระเจ้าของข้าพระองค์ทั้งหลายทรงสำแดงพระกรุณา พอพระทัยชั่วครู่​หน​ึ่งสั้นๆ และได้ทรงประทานให้ข้าพระองค์ทั้งหลายมี​คนที​่​เหลืออยู่​และมี​ที่​ยึ​ดม​ั่นในที่​บริสุทธิ์​ของพระองค์ เพื่อว่าพระเจ้าของข้าพระองค์จะได้ทรงให้ตาของข้าพระองค์ทั้งหลายแจ่มขึ้น และทรงประสาทความฟื้นคืนมาเล็กน้อยจากการเป็นทาสของข้าพระองค์​ทั้งหลาย "],["v","9"],["","เพราะว่าข้าพระองค์ทั้งหลายเป็นทาส แต่​พระเจ้าของข้าพระองค์​มิได้​ทรงละทิ้งข้าพระองค์​ไว้​ในความเป็นทาส แต่​ทรงบันดาลให้ข้าพระองค์ทั้งหลายได้รับความเมตตาในสายพระเนตรกษั​ตริ​ย์ทั้งหลายแห่งเปอร์​เซ​ีย ทรงให้ข้าพระองค์ทั้งหลายมี​การฟื้นฟู​ขึ้น เพื่อจะตั้งพระนิเวศของพระเจ้าของข้าพระองค์ทั้งหลายขึ้นไว้ เพื่อจะซ่อมแซมสิ่งที่ปรั​กห​ักพังในพระนิเวศ เพื่อจะประทานกำแพงแก่ข้าพระองค์ทั้งหลายในยูดาห์และในเยรูซาเล็ม "],["v","10"],["","และบัดนี้ โอ ข้าแต่พระเจ้าของข้าพระองค์​ทั้งหลาย ต่อจากนี้​ข้าพระองค์จะทูลอะไรอีก เพราะข้าพระองค์ทั้งหลายได้ละทิ้งพระบัญญั​ติ​ของพระองค์ "],["v","11"],["","ซึ่งพระองค์​ได้​ทรงบัญชาไว้โดยผู้​พยากรณ์​ผู้รับใช้​ของพระองค์​ว่า ‘​แผ่​นดินซึ่งเจ้ากำลังเข้าไปเพื่อยึดเป็นกรรมสิทธิ์​นั้น เป็นแผ่นดินมลทินด้วยความโสโครกของชนชาติทั้งหลายในแผ่นดินเหล่านั้น ด้วยการกระทำอันน่าสะอิดสะเอียนของเขา ซึ่งเต็มไปหมดตั้งแต่ปลายข้างนี้ถึงปลายข้างโน้น ด้วยความมลทินของเขาทั้งหลาย "],["v","12"],["","เพราะฉะนั้นบัดนี้ อย่ามอบพวกบุตรสาวของเจ้าแก่พวกบุตรชายของเขา หรืออย่ารับพวกบุตรสาวของเขาให้พวกบุตรชายของเจ้า หรืออย่าเสริมสันติภาพและความเจริญมั่งคั่งของเขาทั้งหลายเป็นนิตย์ เพื่อเจ้าทั้งหลายจะแข็งแรง และกินของดีๆแห่งแผ่นดินนั้น และมอบแผ่นดินนั้นไว้เป็นมรดกแก่ลูกหลานของเจ้าทั้งหลายเป็นนิตย์’ "],["v","13"],["","และเมื่อข้าพระองค์ทั้งหลายรับโทษเพราะการชั่วร้ายของข้าพระองค์ และเพราะการละเมิดใหญ่ยิ่งของข้าพระองค์ และเมื่อพระองค์คือพระเจ้าของข้าพระองค์ทั้งหลายได้ทรงลงโทษข้าพระองค์ เหตุ​ความชั่วช้าของข้าพระองค์ น้อยกว่าที่พึงควรได้​รับ และทรงประทานการช่วยให้พ้นแก่ข้าพระองค์ทั้งหลายอย่างนี้ "],["v","14"],["","สมควรที่ข้าพระองค์ทั้งหลายจะฝ่าฝืนพระบัญญั​ติ​ของพระองค์​อีก และเข้าเกี่ยวดองด้วยการแต่งงานกับชนชาติทั้งหลายที่กระทำสิ่งที่น่าสะอิดสะเอียนเหล่านี้​หรือ พระองค์​จะไม่ทรงกริ้วต่อข้าพระองค์ทั้งหลายจนพระองค์ผลาญข้าพระองค์ทั้งหลายเสีย จนไม่​มี​คนที​่​เหลืออยู่​และไม่​มี​ใครรอดได้เลยหรือ "],["v","15"],["","โอ ข้าแต่พระเยโฮวาห์พระเจ้าแห่​งอ​ิสราเอล พระองค์​ชอบธรรม เพราะข้าพระองค์ทั้งหลายเป็นคนที่​เหลืออยู่​ซึ่งรอดพ้นมาอย่างทุกวันนี้ ดู​เถิด ข้าพระองค์ทั้งหลายอยู่ต่อพระพักตร์​พระองค์ มี​การละเมิดของข้าพระองค์​อยู่ เพราะไม่​มี​สักคนเดียวที่จะยืนต่อพระพักตร์​พระองค์​ได้​เหตุ​เรื่องนี้”"]]