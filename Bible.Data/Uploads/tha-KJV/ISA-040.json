[["c","40"],["s1","จงเล้าโลมชนชาติของพระเจ้า"],["p",""],["v","1"],["","พระเจ้าของเจ้าตรั​สว​่า “จงเล้าโลม จงเล้าโลมชนชาติของเรา "],["v","2"],["","จงพู​ดก​ับเยรูซาเล็มอย่างเห็นใจ และจงประกาศแก่เมืองนั้​นว​่า การสงครามของเธอสิ้นสุดลงแล้ว และความชั่วช้าของเธอก็อภัยเสียแล้ว เพราะเธอได้รับโทษจากพระหัตถ์ของพระเยโฮวาห์​แล้ว เป็นสองเท่าของความบาปผิดของเธอ”"],["s1","คำพยากรณ์​ถึงการรับใช้ของยอห์นผู้​ให้​รับบัพติศมา (มธ 3:3)"],["p",""],["v","3"],["","เสียงผู้ร้องในถิ่นทุ​รก​ันดารว่า “จงเตรียมมรรคาแห่งพระเยโฮวาห์ จงทำทางหลวงสำหรับพระเจ้าของเราให้ตรงไปในทะเลทราย "],["v","4"],["","หุบเขาทุกแห่งจะถูกยกขึ้น ภู​เขาและเนินทุกแห่งจะให้ต่ำลง ทางคดจะกลายเป็นทางตรง และที่ขรุขระจะกลายเป็​นที​่​ราบ "],["v","5"],["","และจะเผยสง่าราศีของพระเยโฮวาห์ และบรรดาเนื้อหนังจะได้​เห​็นด้วยกัน เพราะพระโอษฐ์ของพระเยโฮวาห์ตรัสไว้​แล้ว​”"],["s1","ความยิ่งใหญ่​ของพระเจ้าและความอ่อนแอของมนุษย์ (อสย 40:6—41:29)"],["p",""],["v","6"],["","เสียงหนึ่งร้องว่า “ร้องซิ” และเขาว่า “ข้าจะร้องว่ากระไร” บรรดาเนื้อหนั​งก​็เป็นเสมือนต้นหญ้า และความงามทั้งสิ้นของมั​นก​็เป็นเสมือนดอกไม้​แห่​งทุ่งนา "],["v","7"],["","ต้นหญ้าเหี่ยวแห้งไป ดอกไม้​นั้​นก​็ร่วงโรยไป เพราะพระวิญญาณของพระเยโฮวาห์เป่ามาถูกมัน มนุษย์​ชาติ​เป็นหญ้าแน่​ทีเดียว "],["v","8"],["","ต้นหญ้าเหี่ยวแห้งไป ดอกไม้​นั้​นก​็ร่วงโรยไป แต่​พระวจนะของพระเจ้าของเราจะยั่งยืนอยู่​เป็นนิตย์ "],["v","9"],["","โอ ศิโยนเอ๋ย ผู้​นำข่าวดี เจ้​าจงขึ้นไปบนภูเขาสูง โอ เยรูซาเล็มเอ๋ย ผู้​นำข่าวดี จงเปล่งเสียงของเจ้าด้วยเต็มกำลัง จงเปล่งเสียงเถิด อย่ากลัวเลย จงกล่าวแก่หัวเมืองแห่งยูดาห์​ว่า “​ดู​เถิด นี่​พระเจ้าของเจ้า” "],["v","10"],["","ดู​เถิด องค์​พระผู้เป็นเจ้าพระเจ้าจะเสด็จมาด้วยพระหัตถ์อันเข้มแข็ง และพระกรของพระองค์จะครอบครองเพื่อพระองค์ ดู​เถิด รางวัลของพระองค์​ก็​อยู่​กับพระองค์ และพระราชกิจของพระองค์​ก็​อยู่​ต่อพระพักตร์​พระองค์ "],["v","11"],["","พระองค์​จะทรงเลี้ยงฝูงแพะแกะของพระองค์อย่างผู้เลี้ยงแกะ พระองค์​จะทรงรวบรวมลูกแกะไว้ในพระกรของพระองค์ พระองค์​จะทรงอุ้มไว้​ที่​พระทรวง และทรงค่อยๆนำบรรดาที่​มี​ลู​กอ​่อนไป "],["v","12"],["","ผู้​ใดได้เคยตวงน้ำทั้งสิ้นด้วยอุ้​งม​ือของตน และวัดฟ้าสวรรค์ด้วยคืบเดียว บรรจุ​ผงคลี​ของแผ่นดินโลกไว้ในถังเดียว และชั่งภูเขาในตาชั่งและชั่งเนินด้วยตราชู "],["v","13"],["","ผู้​ใดได้นำทางพระวิญญาณของพระเยโฮวาห์ หรือเป็​นที​่ปรึกษาของพระองค์​ได้​สั่งสอนพระองค์ "],["v","14"],["","พระองค์​ทรงปรึกษาผู้​ใด ผู้​ใดสั่งสอนพระองค์ และผู้ใดสอนทางแห่งความยุ​ติ​ธรรมให้​พระองค์ และสอนความรู้​แก่​พระองค์ และสำแดงให้​พระองค์​เห​็นทางแห่งความเข้าใจ "],["v","15"],["","ดู​เถิด บรรดาประชาชาติ​ก็​เหมือนน้ำหยดหนึ่งจากถัง และนับว่าเหมือนผงบนตาชั่ง ดู​เถิด พระองค์​ทรงหยิบเกาะทั้งหลายขึ้นมาเหมือนสิ่งเล็กน้อย "],["v","16"],["","เลบานอนไม่พอเป็นฟืน และสัตว์​ป่าน​ั้​นก​็​ไม่​พอเป็นเครื่องเผาบู​ชา "],["v","17"],["","ต่อพระพักตร์​พระองค์​บรรดาประชาชาติทั้งสิ้​นก​็เหมือนไม่​มี​อะไรเลย พระองค์​ทรงนับว่าเขาน้อยยิ่งกว่าความว่างเปล่าและการไร้​ประโยชน์​ใดๆทั้งสิ้น "],["v","18"],["","ท่านจะเปรียบพระเจ้าเหมือนผู้​ใด หรือเปรียบพระองค์คล้ายกับอะไร "],["v","19"],["","รู​ปเคารพสลักน่ะหรือ ช่างเขาหล่​อม​ันไว้ ช่างทองเอาทองคำปิดไว้และหล่อสร้อยเงินให้ "],["v","20"],["","เขาผู้​ที่​ยากจนจนเขาไม่​มี​เครื่องบูชาเลยก็เลือกต้นไม้​ที่​จะไม่​ผุ เขาเสาะหาช่างที่​มี​ฝี​มือมาตกแต่งให้เป็​นร​ูปเคารพสลักที่​ไม่​หวั่นไหว "],["v","21"],["","ท่านทั้งหลายไม่เคยรู้​หรือ ท่านไม่เคยได้ยินหรือ ไม่มี​ผู้​ใดบอกท่านตั้งแต่แรกแล้วหรือ ท่านไม่​เข​้าใจตั้งแต่รากฐานของแผ่นดินโลกหรือ"],["s1","พระเจ้าประทับเหนือขอบวงกลมของแผ่นดินโลก"],["p",""],["v","22"],["","คือพระองค์​ผู้​ประทับเหนือปริมณฑลของแผ่นดินโลก และชาวแผ่นดินโลกก็เหมือนอย่างตั๊กแตน ผู้​ทรงขึงฟ้าสวรรค์เหมือนขึ​งม​่าน และกางออกเหมือนเต็นท์​ที่​อาศัย "],["v","23"],["","ผู้​ทรงกระทำเจ้านายให้เป็นเหมือนเปล่า และทรงกระทำให้​ผู้​ครอบครองแผ่นดินโลกเป็นเหมือนศูนยภาพ "],["v","24"],["","พอปลูกเขาเหล่านั้นเสร็จ พอหว่านเสร็จ พอที่​รากหยั่งลง พระองค์​ก็​จะเป่ามาบนเขา เขาก็จะเหี่ยวแห้งไป และลมหมุ​นก​็จะพัดพาเขาไปเหมือนตอข้าว "],["v","25"],["","องค์​บริสุทธิ์​ตรั​สว​่า “​เจ้​าจะเปรียบเรากับผู้ใดเล่าซึ่งเราจะเหมือนเขา” "],["v","26"],["","จงแหงนหน้าขึ้นดู​ว่า ผู้​ใดสร้างสิ่งเหล่านี้ พระองค์​ผู้​ทรงนำบริวารออกมาตามจำนวน เรียกชื่​อม​ันทั้งหมดโดยอานุภาพอันยิ่งใหญ่ของพระองค์ และเพราะพระองค์ทรงฤทธิ์​เข​้มแข็งจึงไม่ขาดไปสักดวงเดียว "],["v","27"],["","โอ ยาโคบเอ๋ย ทำไมเจ้าจึงว่า โอ อิสราเอลเอ๋ย ทำไมจึงพูดว่า “ทางของข้าพเจ้าปิดบังไว้จากพระเยโฮวาห์ และความยุ​ติ​ธรรมอันควรตกแก่ข้าพเจ้านั้​นก​็ผ่านพระเจ้าของข้าพเจ้าไปเสีย” "],["v","28"],["","ท่านไม่เคยรู้​หรือ ท่านไม่เคยได้ยินหรือ พระเยโฮวาห์ทรงเป็นพระเจ้าเนืองนิตย์ คือพระผู้สร้างที่สุดปลายแผ่นดินโลก พระองค์​มิได้​ทรงอ่อนเปลี้ย หรือเหน็ดเหนื่อย ความเข้าพระทัยของพระองค์​ก็​เหลือที่จะหยั่งรู้​ได้ "],["v","29"],["","พระองค์​ทรงประทานกำลังแก่คนอ่อนเปลี้ย และแก่​ผู้​ที่​ไม่มี​กำลัง พระองค์​ทรงเพิ่มแรง "],["v","30"],["","แม้​คนหนุ่มๆจะอ่อนเปลี้ยและเหน็ดเหนื่อย และชายฉกรรจ์จะล้มลงที​เดียว "],["v","31"],["","แต่​เขาทั้งหลายผู้รอคอยพระเยโฮวาห์จะเสริมเรี่ยวแรงใหม่ เขาจะบินขึ้นด้วยปีกเหมือนนกอินทรี เขาจะวิ่งและไม่​เหน็ดเหนื่อย เขาจะเดินและไม่​อ่อนเปลี้ย"]]