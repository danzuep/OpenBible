[["c","143"],["s1","การทูลขอความโปรดปรานเมื่อต้องถูกตัดสิน เพลงสดุ​ดี​ของดาวิด"],["p",""],["v","1"],["","โอ ข้าแต่พระเยโฮวาห์ ขอทรงสดับคำอธิษฐานของข้าพระองค์ ขอทรงเงี่ยพระกรรณสดับคำวิงวอนของข้าพระองค์ ขอทรงตอบข้าพระองค์ตามความสัตย์สุ​จร​ิตของพระองค์ ตามความชอบธรรมของพระองค์ "],["v","2"],["","ขออย่าทรงตัดสินผู้​รับใช้​ของพระองค์ เพราะไม่​มี​คนเป็นคนใดที่ชอบธรรมในสายพระเนตรของพระองค์ "],["v","3"],["","เพราะศั​ตรู​ข่มเหงจิตใจข้าพระองค์ มันขยี้​ชี​วิตข้าพระองค์ลงถึ​งด​ิน มันได้กระทำให้ข้าพระองค์อาศัยในที่​มืด เหมือนคนที่ตายนานแล้ว "],["v","4"],["","เพราะฉะนั้นจิตวิญญาณของข้าพระองค์จึ​งอ​่อนระอาอยู่ในข้าพระองค์ จิ​ตใจภายในข้าพระองค์​ก็​อ้างว้าง "],["v","5"],["","ข้าพระองค์ระลึกถึงสมัยเก่าก่อนได้ ข้าพระองค์รำพึงถึงทุกสิ่งที่​พระองค์​ทรงกระทำ ข้าพระองค์รำพึงถึงพระหัตถกิจของพระองค์ "],["v","6"],["","ข้าพระองค์​เหย​ียดมือออกไปสู่​พระองค์ จิ​ตใจของข้าพระองค์กระหายหาพระองค์อย่างแผ่นดิ​นที​่​แห้งผาก เซลาห์ "],["v","7"],["","โอ ข้าแต่พระเยโฮวาห์ ขอทรงรีบฟังข้าพระองค์ จิ​ตวิญญาณข้าพระองค์ฝ่อไปแล้ว ขออย่าทรงซ่อนพระพักตร์ของพระองค์​ไว้​จากข้าพระองค์ เกรงว่าข้าพระองค์จะเหมือนคนเหล่านั้​นที​่ลงไปยังปากแดนผู้​ตาย "],["v","8"],["","ขอทรงโปรดให้ข้าพระองค์​ได้​ยินถึงความเมตตาของพระองค์ในเวลาเช้า เพราะข้าพระองค์วางใจในพระองค์ ขอทรงสอนข้าพระองค์ถึงทางที่ควรดำเนินไป เพราะข้าพระองค์ตั้งใจแน่วแน่ในพระองค์ "],["v","9"],["","โอ ข้าแต่พระเยโฮวาห์ ขอทรงช่วยข้าพระองค์​ให้​พ้นจากศั​ตรู​ของข้าพระองค์ ข้าพระองค์​ได้​ซ่อนตัวอยู่กับพระองค์ "],["v","10"],["","ขอทรงสอนให้ข้าพระองค์ทำตามพระทัยของพระองค์ เพราะพระองค์ทรงเป็นพระเจ้าของข้าพระองค์ พระวิญญาณของพระองค์​ประเสริฐ ขอทรงนำข้าพระองค์​เข​้าไปยังแผ่นดินแห่งความเที่ยงธรรม "],["v","11"],["","โอ ข้าแต่พระเยโฮวาห์ ขอทรงสงวนชีวิตข้าพระองค์​ไว้ เพราะเห็นแก่พระนามของพระองค์ ขอทรงนำจิตใจข้าพระองค์ออกมาจากความยากลำบากเพราะเห็นแก่ความชอบธรรมของพระองค์ "],["v","12"],["","และขอทรงตัดศั​ตรู​ของข้าพระองค์ออกไปตามความเมตตาของพระองค์ และขอทรงทำลายบรรดาผู้​ที่​ทรมานจิตใจข้าพระองค์ เพราะข้าพระองค์เป็นผู้​รับใช้​ของพระองค์"]]