[["c","116"],["s1","การประกาศความรักต่อพระเจ้าเพราะพระองค์ทรงช่วยให้​พ้น"],["p",""],["v","1"],["","ข้าพเจ้ารักพระเยโฮวาห์เพราะพระองค์ทรงสดับเสียงและคำวิงวอนของข้าพเจ้า "],["v","2"],["","เพราะพระองค์ทรงเงี่ยพระกรรณสดับข้าพเจ้า เพราะฉะนั้นข้าพเจ้าจะทูลพระองค์​ตราบเท่าที่​ข้าพเจ้ามี​ชี​วิตอยู่ "],["v","3"],["","ความเศร้าโศกแห่งความตายมาล้อมข้าพเจ้าอยู่ ความเจ็บปวดแห่งนรกจับข้าพเจ้าไว้ ข้าพเจ้าประสบความทุกข์ใจและความระทม "],["v","4"],["","แล​้วข้าพเจ้าร้องทูลออกพระนามพระเยโฮวาห์​ว่า “​โอ ข้าแต่พระเยโฮวาห์ ขอทรงช่วยชีวิตข้าพระองค์​ให้​รอด​” "],["v","5"],["","พระเยโฮวาห์ทรงพระกรุณาและชอบธรรม พระเจ้าของเราทั้งหลายกอปรด้วยพระเมตตา "],["v","6"],["","พระเยโฮวาห์ทรงสงวนคนรู้น้อยไว้ เมื่อข้าพเจ้าตกต่ำ พระองค์​ทรงช่วยข้าพเจ้าให้​รอด "],["v","7"],["","โอ จิ​ตใจของข้าพเจ้าเอ๋ย กล​ับไปสู่​ที่​พักของเจ้าเถิด เพราะพระเยโฮวาห์ทรงกระทำแก่​เจ้​าอย่างบริบู​รณ​์ "],["v","8"],["","เพราะพระองค์ทรงช่วยจิตใจข้าพระองค์​ให้​พ้นจากมัจจุ​ราช ช่วยนัยน์ตาข้าพระองค์จากน้ำตา ช่วยเท้าข้าพระองค์จากการล้ม "],["v","9"],["","ข้าพเจ้าจะดำเนินอยู่เฉพาะเบื้องพระพักตร์พระเยโฮวาห์ในแผ่นดินของคนเป็น "],["v","10"],["","ข้าพเจ้าเชื่อแล้ว เหตุ​ฉะนั้นข้าพเจ้าจึงพูด ข้าพเจ้าได้รับความทุกข์ยากใหญ่​ยิ่ง "],["v","11"],["","ข้าพเจ้ากล่าวด้วยความเร่งร้อนว่า “คนเรานี้เป็นคนโกหกทั้งนั้น” "],["v","12"],["","ข้าพเจ้าจะเอาอะไรตอบแทนพระเยโฮวาห์​ได้ เนื่องจากบรรดาพระราชกิ​จอ​ั​นม​ีพระคุณต่อข้าพเจ้า "],["v","13"],["","ข้าพเจ้าจะยกถ้วยแห่งความรอดและร้องทูลออกพระนามพระเยโฮวาห์ "],["v","14"],["","บัดนี้​ข้าพเจ้าจะทำตามคำปฏิญาณของข้าพเจ้าแด่พระเยโฮวาห์ต่อหน้าประชาชนทั้งปวงของพระองค์ "],["v","15"],["","มรณกรรมแห่งวิ​สุทธิ​ชนของพระองค์สำคัญในสายพระเนตรของพระเยโฮวาห์ "],["v","16"],["","โอ ข้าแต่พระเยโฮวาห์ แท้​จร​ิงข้าพระองค์เป็นผู้​รับใช้​ของพระองค์ พระเจ้าข้า ข้าพระองค์เป็นผู้​รับใช้​ของพระองค์ เป็นบุตรชายของหญิงคนใช้ของพระองค์ พระองค์​ทรงแก้พันธนะของข้าพระองค์ "],["v","17"],["","ข้าพระองค์จะถวายเครื่องสักการบูชาโมทนาพระคุณแด่​พระองค์ และจะร้องทูลออกพระนามของพระเยโฮวาห์ "],["v","18"],["","บัดนี้​ข้าพเจ้าจะทำตามคำปฏิญาณของข้าพเจ้าแด่พระเยโฮวาห์ต่อหน้าประชาชนทั้งปวงของพระองค์ "],["v","19"],["","ในบริเวณพระนิเวศของพระเยโฮวาห์ โอ เยรูซาเล็มเอ๋ย ในท่ามกลางเธอ จงสรรเสริญพระเยโฮวาห์​เถิด"]]