[["c","15"],["s1","พระเยโฮวาห์ทรงมีพระสัญญาจะประทานบุตรชายคนหนึ่งแก่อับราม"],["p",""],["v","1"],["","ภายหลังเหตุ​การณ์​เหล่านี้​พระดำรัสของพระเยโฮวาห์มาถึ​งอ​ับรามด้วยนิ​มิ​ตว่า “อับราม อย่ากลัวเลย เราเป็นโล่ของเจ้าและเป็นบำเหน็จยิ่งใหญ่ของเจ้า” "],["v","2"],["","อับรามทูลว่า “ข้าแต่​องค์​พระผู้เป็นเจ้าพระเจ้า พระองค์​จะทรงโปรดประทานอะไรแก่ข้าพระองค์ ด้วยว่าข้าพระองค์ยังไม่​มี​บุตร และคนต้นเรือนแห่งครัวเรือนของข้าพระองค์คนนี้แหละคือเอลีเยเซอร์ชาวเมืองดามัสกัส” "],["v","3"],["","อับรามทูลว่า “​ดู​เถิด พระองค์​มิได้​ทรงประทานเชื้อสายให้​แก่​ข้าพระองค์ และดู​เถิด คนหนึ่งที่​เก​ิดในบ้านข้าพระองค์เป็นผู้รับมรดกของข้าพระองค์” "],["v","4"],["","ดู​เถิด พระดำรัสของพระเยโฮวาห์มาถึงท่านว่า “คนนี้จะไม่​ได้​เป็นผู้รับมรดกของเจ้า แต่​ผู้​ที่​จะออกมาจากบั้นเอวของเจ้าจะเป็นผู้รับมรดกของเจ้า” "],["v","5"],["","พระองค์​จึงนำท่านออกมากลางแจ้งและตรั​สว​่า “จงมองดูฟ้าและนับดวงดาวทั้งหลาย ถ้าเจ้าสามารถนับมันได้” และพระองค์ตรัสแก่ท่านว่า “เชื้อสายของเจ้าจะเป็นเช่นนั้น” "],["v","6"],["","ท่านเชื่อในพระเยโฮวาห์ และพระองค์ทรงนับว่าเป็นความชอบธรรมแก่​ท่าน "],["v","7"],["","พระองค์​ตรัสแก่ท่านว่า “เราคือเยโฮวาห์​ที่​ได้​พาเจ้าออกจากเมืองเออร์ของชาวเคลเดีย เพื่อยกดินแดนนี้​ให้​เป็นมรดกแก่​เจ้า​” "],["v","8"],["","ท่านทูลว่า “ข้าแต่​องค์​พระผู้เป็นเจ้าพระเจ้า ข้าพระองค์จะรู้​ได้​อย่างไรว่าข้าพระองค์จะได้​ดิ​นแดนนี้เป็นมรดก” "],["v","9"],["","พระองค์​ตรัสแก่ท่านว่า “จงเอาวัวตัวเมียอายุสามปี แพะตัวเมียอายุสามปี แกะตัวผู้​อายุ​สามปี นกเขาตัวหนึ่งและนกพิราบหนุ่มตัวหนึ่งมาให้​เรา​” "],["v","10"],["","ท่านจึงนำบรรดาสัตว์​เหล่านี้​มาและผ่ากลางตัวมันวางข้างละซีกตรงกัน แต่​นกทั้งหลายนั้นท่านหาได้ผ่าไม่ "],["v","11"],["","เมื่อฝูงเหยี่ยวลงมาที่​ซากสัตว์​เหล่านั้น อับรามก็​ไล่​มันไปเสีย "],["v","12"],["","เมื่อดวงอาทิตย์​ใกล้​จะตก อับรามก็นอนหลับสนิท และดู​เถิด ความหวาดกลัวความหดหู่ใจอย่างยิ่​งก​็ทับถมท่าน"],["s1","ชนชาติ​อิสราเอลจะเป็นทาส"],["p",""],["v","13"],["","พระองค์​ตรัสแก่อับรามว่า “จงรู้​แน่​เถิดว่าเชื้อสายของเจ้าจะเป็นคนต่างด้าวในแผ่นดิ​นที​่​ไม่ใช่​ของพวกเขาและจะรับใช้พวกนั้น พวกนั้นจะกดขี่ข่มเหงพวกเขาสี่ร้อยปี "],["v","14"],["","เช่​นก​ันเราจะพิพากษาประเทศนั้นซึ่งพวกเขาจะรับใช้ และต่อมาพวกเขาจะออกมาพร้อมกับทรัพย์​สิ​่งของเป็​นอ​ันมาก "],["v","15"],["","เจ้​าจะไปตามบรรพบุรุษของเจ้าโดยผาสุก ในเวลาชรามากเจ้าจะถูกฝังไว้ "],["v","16"],["","แต่​ในชั่วอายุ​ที่สี่​พวกเขาจะกลับมาที่​นี่​อีกครั้ง เพราะว่าความชั่วช้าของคนอาโมไรต์ยังไม่​ครบถ้วน​” "],["v","17"],["","ต่อมาเมื่อดวงอาทิตย์ตกและค่ำมืด ดู​เถิด เตาที่ควันพลุ่งอยู่และคบเพลิงได้เลื่อนลอยมาที่ระหว่างกลางซีกสัตว์​เหล่านั้น"],["s1","เขตแดนของแผ่นดินชาวอิสราเอล"],["p",""],["v","18"],["","ในวันเดียวกันนั้นพระเยโฮวาห์ทรงกระทำพันธสัญญากับอับรามว่า “เราได้ยกแผ่นดินนี้​แก่​เชื้อสายของเจ้าแล้ว ตั้งแต่​แม่น​้ำอียิปต์ไปจนถึงแม่น้ำใหญ่ คือแม่น้ำยูเฟรติส "],["v","19"],["","ทั้งแผ่นดินของคนเคไนต์ คนเคนัส คนขัดโมไนต์ "],["v","20"],["","คนฮิตไทต์ คนเปริสซี คนเรฟาอิม "],["v","21"],["","คนอาโมไรต์ คนคานาอัน คนเกอร์กาชี และคนเยบุส”"]]