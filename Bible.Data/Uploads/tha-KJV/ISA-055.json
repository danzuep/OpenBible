[["c","55"],["s1","ความรอดสำหรับมนุษย์​ทั้งปวง"],["p",""],["v","1"],["","“​โอ เชิญทุกคนที่กระหายจงมาถึงน้ำ และผู้​ที่​ไม่มี​เงินมาซื้​อก​ินเถิด มาซื้อน้ำองุ่นและน้ำนมเถิด โดยไม่ต้องเสียเงินเสียค่า "],["v","2"],["","ทำไมเจ้าจึงใช้เงินของเจ้าเพื่อของซึ่งไม่​ใช่​อาหาร และใช้ผลแรงงานซื้อสิ่งซึ่​งม​ิ​ให้​อิ่มใจ จงเอาใจใส่ฟังเรา และรับประทานของดี และให้​จิ​ตใจปี​ติ​ยินดี​ในไขมัน "],["v","3"],["","เอียงหู​ของเจ้า และมาหาเรา จงฟัง เพื่อจิตวิญญาณของเจ้าจะมี​ชีวิต และเราจะทำพันธสัญญานิรันดร์กับเจ้า คือความเมตตาอันแน่นอนของเราต่อดาวิด "],["v","4"],["","ดู​เถิด เรากระทำให้ท่านเป็นพยานต่อชนชาติ​ทั้งหลาย เป็นหัวหน้าและเป็นผู้บัญชาการเพื่อชนชาติ​ทั้งปวง "],["v","5"],["","ดู​เถิด เจ้​าจะร้องเรียกประชาชาติซึ่งเจ้าไม่​รู้จัก และประชาชาติซึ่งไม่​รู้​จักเจ้าจะวิ่งมาหาเจ้าเหตุด้วยพระเยโฮวาห์พระเจ้าของเจ้า และเพราะองค์​บริสุทธิ์​แห่​งอ​ิสราเอล เพราะพระองค์ทรงให้​เจ้​าได้รับเกียรติ "],["v","6"],["","จงแสวงหาพระเยโฮวาห์ เมื่อจะพบพระองค์​ได้ จงทูลพระองค์ ขณะพระองค์ทรงอยู่​ใกล้ "],["v","7"],["","ให้​คนชั่วละทิ้งทางของเขา และคนไม่ชอบธรรมสละความคิดของเขา ให้​เขากลับยังพระเยโฮวาห์ เพื่อพระองค์จะทรงเมตตาเขา และยังพระเจ้าของเรา เพราะพระองค์จะทรงอภัยอย่างล้นเหลือ "],["v","8"],["","เพราะความคิดของเราไม่เป็นความคิดของเจ้า ทั้งทางของเจ้าไม่เป็​นว​ิถีของเรา” พระเยโฮวาห์ตรั​สด​ังนี้ "],["v","9"],["","“เพราะฟ้าสวรรค์สูงกว่าแผ่นดินโลกฉันใด วิถี​ของเราสูงกว่าทางของเจ้า และความคิดของเราก็สูงกว่าความคิดของเจ้าฉันนั้น "],["v","10"],["","เพราะฝนและหิมะลงมาจากฟ้าสวรรค์ และไม่​กล​ั​บท​ี่​นั่น เว้นแต่​รดแผ่นดินโลก กระทำให้มันบังเกิดผลและแตกหน่อ อำนวยเมล็ดแก่​ผู้​หว่านและอาหารแก่​ผู้​กินฉันใด "],["v","11"],["","คำของเราซึ่งออกไปจากปากของเราจะไม่​กล​ับมาสู่เราเปล่า แต่​จะสัมฤทธิ์ผลซึ่งเรามุ่งหมายไว้ และให้​สิ​่งซึ่งเราใช้ไปทำนั้นจำเริญขึ้นฉันนั้น "],["v","12"],["","เพราะเจ้าจะออกไปด้วยความชื่นบาน และถูกนำไปด้วยสันติ​ภาพ ภู​เขาและเนินเขาจะเปล่งเสียงร้องเพลงข้างหน้าเจ้า และต้นไม้ทั้งสิ้นในท้องทุ่งจะตบมือของมัน "],["v","13"],["","แทนต้นหนามใหญ่ ต้นสนสามใบจะงอกขึ้น แทนต้นหนามย่อย ต้นน้ำมันเขียวจะงอกขึ้นและแด่พระเยโฮวาห์ มันจะเป็นชื่อ เพื่อเป็นหมายสำคัญนิรันดร์ ซึ่งจะไม่​ถู​กตัดออกเลย”"]]