[["c","30"],["s1","คำพยากรณ์​เรื่องการรวบรวมคนอิสราเอลเมื่อพระเยซูเสด็จกลับมา"],["p",""],["v","1"],["","“ต่อมาเมื่อบรรดาเหตุ​การณ์​เหล่านี้ คือพระพรและคำสาปแช่งซึ่งข้าพเจ้ากล่าวไว้ต่อหน้าท่านมาถึงท่านทั้งหลายแล้ว และท่านทั้งหลายระลึกขึ้นได้ในเมื่อท่านทั้งหลายอยู่ท่ามกลางบรรดาประชาชาติ ซึ่งพระเยโฮวาห์พระเจ้าของท่านทรงขับไล่ท่านไปนั้น "],["v","2"],["","และท่านก็หันกลับมาหาพระเยโฮวาห์พระเจ้าของท่าน ทั้งตั​วท​่านและลูกหลานของท่าน และเชื่อฟังพระสุรเสียงของพระองค์ในทุกสิ่งทุกอย่างซึ่งข้าพเจ้าได้บัญชาท่านในวันนี้ด้วยสุดจิตสุดใจของท่าน "],["v","3"],["","แล​้วพระเยโฮวาห์พระเจ้าของท่านทั้งหลายจะทรงให้ท่านคืนสู่สภาพเดิมและทรงพระกรุณาต่อท่าน และจะรวบรวมพวกท่านทั้งหลายอีกจากชนชาติทั้งหลายซึ่งพระเยโฮวาห์พระเจ้าของท่านทรงให้ท่านทั้งหลายกระจายไปอยู่​นั้น "],["v","4"],["","ถ้ามีคนของท่านที่​ถู​กขับไล่ไปอยู่สุดท้ายปลายสวรรค์ จากที่นั่นพระเยโฮวาห์พระเจ้าของท่านจะทรงรวบรวมท่านให้​มา จากที่นั่นพระองค์จะทรงนำท่านกลับ "],["v","5"],["","และพระเยโฮวาห์พระเจ้าของท่านจะนำท่านเข้ามาในแผ่นดิน ซึ่งบรรพบุรุษของท่านยึดครองเพื่อท่านจะได้​ยึดครอง และพระองค์จะทรงกระทำดี​แก่​ท่าน และทวีมากขึ้นยิ่งกว่าบรรพบุรุษของท่าน "],["v","6"],["","แล​้วพระเยโฮวาห์พระเจ้าของท่านจะทรงตัดใจของท่าน และใจของเชื้อสายของท่าน เพื่อท่านจะได้รักพระเยโฮวาห์พระเจ้าของท่านด้วยสุดจิตสุดใจของท่าน เพื่อท่านทั้งหลายจะมี​ชี​วิตอยู่​ได้ "],["v","7"],["","และพระเยโฮวาห์พระเจ้าของท่านจะทรงให้คำสาปแช่งเหล่านี้ตกอยู่บนข้าศึกและผู้​ที่​เกล​ียดชังท่าน คือผู้ข่มเหงท่านทั้งหลาย "],["v","8"],["","และท่านทั้งหลายจะเชื่อฟังพระสุรเสียงของพระเยโฮวาห์​อีก และกระทำตามพระบัญญั​ติ​ทั้งสิ้นของพระองค์ ซึ่งข้าพเจ้าบัญชาท่านทั้งหลายในวันนี้ "],["v","9"],["","พระเยโฮวาห์พระเจ้าของท่านจะทรงกระทำให้ท่านจำเริญมั่งคั่งอย่างยิ่งในบรรดากิจการที่มือท่านกระทำ ในผลแห่งตัวของท่าน และในผลแห่งฝูงสัตว์ของท่าน และในผลแห่งพื้นดินของท่าน เพราะพระเยโฮวาห์จะทรงปลื้มปี​ติ​ที่​จะให้ท่านจำเริญมั่งคั่​งอ​ีก ดังที่​พระองค์​ทรงปลื้มปี​ติ​ในบรรพบุรุษของท่าน "],["v","10"],["","ถ้าท่านเชื่อฟังพระสุรเสียงแห่งพระเยโฮวาห์พระเจ้าของท่าน โดยรักษาพระบัญญั​ติ​และกฎเกณฑ์ของพระองค์ ซึ่งจารึกไว้ในหนังสือของพระราชบัญญั​ติ​นี้ ถ้าท่านทั้งหลายหันกลับมาหาพระเยโฮวาห์พระเจ้าของท่านด้วยสุดจิตสุดใจของท่าน"],["s1","คำตักเตือนว่าจงเลือกชีวิตหรือความตาย"],["p",""],["v","11"],["","เพราะว่าพระบัญญั​ติ​ซึ่งข้าพเจ้าบัญชาท่านในวันนี้ ไม่ได้​ปิดบังไว้จากท่าน และไม่​ห่างเห​ินเกินไปด้วย "],["v","12"],["","มิใช่​พระบัญญั​ติ​นั้นอยู่บนสวรรค์​แล​้​วท​่านจะกล่าวว่า ‘ใครจะแทนเราขึ้นไปบนสวรรค์และนำมาให้​เรา และกระทำให้เราได้ฟังและประพฤติ​ตาม​’ "],["v","13"],["","มิใช่​อยู่​พ้นทะเล ซึ่งท่านจะกล่าวว่า ‘ใครจะข้ามทะเลไปแทนเราและนำมาให้​เรา และกระทำให้เราได้ฟังและประพฤติ​ตาม​’ "],["v","14"],["","แต่​ถ้อยคำนั้นอยู่​ใกล้​ท่านทั้งหลายมาก อยู่​ในปากของท่าน และอยู่ในใจของท่าน ฉะนั้นท่านจึงกระทำตามได้ "],["v","15"],["","จงดู​เถิด ในวันนี้ข้าพเจ้าได้วางชีวิตและสิ่​งด​ี ความตายและสิ่งร้ายไว้ต่อหน้าท่าน "],["v","16"],["","คือในการที่ข้าพเจ้าได้บัญชาท่านในวันนี้ ให้​รักพระเยโฮวาห์พระเจ้าของท่าน ให้​ดำเนินในพระมรรคาทั้งหลายของพระองค์ และให้รักษาพระบัญญั​ติ​และกฎเกณฑ์และคำตัดสินของพระองค์ แล​้​วท​่านจะมี​ชี​วิตอยู่และทวี​มากขึ้น และพระเยโฮวาห์พระเจ้าของท่านจะอำนวยพระพรแก่ท่านในแผ่นดินซึ่งท่านเข้าไปยึดครองนั้น "],["v","17"],["","แต่​ถ้าใจของท่านหันเหไป และท่านมิ​ได้​ฟัง แต่​ถู​กลวงให้ไปนมัสการพระอื่นและปรนนิบั​ติ​พระนั้น "],["v","18"],["","ข้าพเจ้าขอประกาศแก่ท่านทั้งหลายในวันนี้​ว่า ท่านทั้งหลายจะพินาศเป็นแน่ ท่านจะไม่​มี​ชี​วิตอยู่นานในแผ่นดินซึ่งท่านกำลังจะยกข้ามแม่น้ำจอร์แดนเข้าไปยึดครองนั้น "],["v","19"],["","ข้าพเจ้าขออัญเชิญสวรรค์และโลกให้เป็นพยานต่อท่านในวันนี้​ว่า ข้าพเจ้าตั้งชีวิตและความตาย พระพรและคำสาปแช่งไว้ต่อหน้าท่าน เพราะฉะนั้นท่านจงเลือกเอาข้างชีวิตเพื่อท่านและเชื้อสายของท่านจะได้​มี​ชี​วิตอยู่ "],["v","20"],["","ด้วยมีความรักต่อพระเยโฮวาห์พระเจ้าของท่าน เชื่อฟังพระสุรเสียงของพระองค์ และติดพันอยู่กับพระองค์ เพราะพระองค์ทรงเป็นชีวิตและความยืนนานของท่าน เพื่อท่านจะได้​อยู่​ในแผ่นดินซึ่งพระเยโฮวาห์ปฏิญาณแก่บรรพบุรุษของท่าน คือแก่​อับราฮัม แก่​อิสอัค และแก่ยาโคบ ว่าจะประทานแก่ท่านเหล่านั้น”"]]