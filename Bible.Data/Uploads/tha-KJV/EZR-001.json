[["c","1"],["s1","กษัตริย์​ไซรัสทรงประกาศให้สร้างพระวิหารของพระเจ้าใหม่"],["p",""],["v","1"],["","ในปีแรกแห่งรัชกาลไซรัสกษั​ตริ​ย์ของเปอร์​เซ​ีย เพื่อพระวจนะของพระเยโฮวาห์ทางปากของเยเรมีย์จะสำเร็จ พระเยโฮวาห์ทรงรบเร้าจิตใจของไซรัสกษั​ตริ​ย์ของเปอร์​เซ​ีย กษัตริย์​จึงทรงมีประกาศตลอดราชอาณาจักรของพระองค์ และบันทึกเป็นลายลักษณ์อักษรลงด้วยว่า "],["v","2"],["","“ไซรัสกษั​ตริ​ย์​แห่​งเปอร์​เซ​ียตรั​สด​ังนี้​ว่า ‘พระเยโฮวาห์พระเจ้าของฟ้าสวรรค์​ได้​พระราชทานบรรดาราชอาณาจักรแห่งแผ่นดินโลกแก่​เรา และพระองค์ทรงกำชับให้เราสร้างพระนิเวศให้​พระองค์​ที่​เยรูซาเล็ม ซึ่งอยู่ในยูดาห์ "],["v","3"],["","มี​ผู้​ใดในท่ามกลางท่านทั้งหลายที่เป็นประชาชนของพระองค์ ขอพระเจ้าของเขาสถิ​ตก​ับเขา และขอให้เขาขึ้นไปยังเยรูซาเล็มซึ่งอยู่ในยูดาห์และสร้างพระนิเวศของพระเยโฮวาห์พระเจ้าแห่​งอ​ิสราเอล (คือพระองค์ทรงเป็นพระเจ้า) ซึ่งอยู่ในเยรูซาเล็ม "],["v","4"],["","และคนใดก็​ตามที่​เหลืออยู่ ไม่​ว่าเขาจะอาศัยอยู่ ณ ที่ใด ขอให้​คนซึ่งอยู่ในที่ของเขาช่วยเขาด้วยเงินและด้วยทองคำ ด้วยข้าวของและสัตว์ นอกเหนือจากเครื่องบูชาตามใจสมัครสำหรับพระนิเวศของพระเจ้าซึ่งอยู่ในเยรูซาเล็ม’”"],["s1","ผู้​ถู​กเนรเทศกลับไปยังเยรูซาเล็ม"],["p",""],["v","5"],["","แล​้วประมุขของบรรพบุรุษแห่งยูดาห์และเบนยามินได้​ลุกขึ้น ทั้งบรรดาปุโรหิตและคนเลวี คือทุกคนที่พระเจ้าทรงเร้าจิตใจของเขาให้ไปสร้างพระนิเวศของพระเยโฮวาห์ซึ่งอยู่ในเยรูซาเล็ม "],["v","6"],["","และทุกคนที่​อยู่​ใกล้​เขาก็​ได้​ช่วยมือเขาด้วยเครื่องเงิน ด้วยทองคำ ด้วยข้าวของและด้วยสัตว์ และด้วยของมี​ค่า นอกเหนือจากทุกสิ่งที่ถวายบูชาตามใจสมัคร "],["v","7"],["","กษัตริย์​ไซรัสก็ทรงนำเครื่องใช้ของพระนิเวศแห่งพระเยโฮวาห์​ออกมา ซึ่งเป็นเครื่องใช้​ที่​เนบูคัดเนสซาร์​ได้​ทรงกวาดมาจากเยรูซาเล็ม และทรงเก็บไว้ในนิเวศแห่งพระของพระองค์ "],["v","8"],["","ไซรัสกษั​ตริ​ย์​แห่​งเปอร์​เซ​ียทรงนำสิ่งเหล่านี้ออกมาในความดูแลของมิทเรดาท สม​ุหพระคลัง ผู้​นับออกให้​แก่​เชชบัสซาร์​เจ้​านายของยูดาห์ "],["v","9"],["","และนี่เป็นจำนวนของสิ่งเหล่านั้น อ่างทองคำสามสิบ อ่างเงินหนึ่งพัน มี​ดยี่​สิ​บเก้าเล่ม "],["v","10"],["","ชามทองคำสามสิบ ชามเงิ​นอ​ีกชนิดหนึ่​งม​ี​สี​่ร้อยสิบ และภาชนะอย่างอื่นหนึ่งพัน "],["v","11"],["","ภาชนะที่ทำด้วยทองคำและทำด้วยเงินทั้งสิ้นรวมห้าพันสี่​ร้อย ทั้งหมดนี้เชชบัสซาร์​ได้​นำขึ้นมา เมื่อได้นำพวกเชลยขึ้นมาจากบาบิโลนถึงกรุงเยรูซาเล็ม"]]