[["c","3"],["s1","ผู้​เชื่อเป็นบุตรของพระเจ้า"],["p",""],["v","1"],["","จงดู​เถิด พระบิดาทรงโปรดประทานความรักแก่เราทั้งหลายเพียงไร ที่​เราจะได้ชื่อว่าเป็นบุตรของพระเจ้า เหตุ​ที่​โลกไม่​รู้​จักเราทั้งหลาย ก็​เพราะเขาไม่​รู้​จักพระองค์ "],["v","2"],["","ท่านที่รักทั้งหลาย บัดนี้​เราทั้งหลายเป็นบุตรของพระเจ้า และยังไม่ปรากฏว่าต่อไปเบื้องหน้าเราจะเป็นอย่างไร แต่​เรารู้ว่าเมื่อพระองค์เสด็จมาปรากฏนั้น เราทั้งหลายจะเป็นเหมือนพระองค์ เพราะว่าเราจะเห็นพระองค์อย่างที่​พระองค์​ทรงเป็นอยู่​นั้น "],["v","3"],["","และทุกคนที่​มี​ความหวังเช่นนี้ในพระองค์ ก็​ย่อมชำระตนให้​บริสุทธิ์​เหมือนอย่างที่​พระองค์​ทรงบริ​สุทธิ​์ "],["v","4"],["","ผู้​ใดที่กระทำบาปก็ละเมิดพระราชบัญญั​ติด​้วย เพราะความบาปเป็นสิ่งที่ละเมิดพระราชบัญญั​ติ "],["v","5"],["","ท่านทั้งหลายก็​รู้อยู่​แล​้​วว​่า พระองค์​ได้​ทรงปรากฏเพื่อนำบาปทั้งหลายของเราไปเสีย และบาปในพระองค์​ไม่มี​เลย"],["s1","จงระวัง “​มนุษย์​เก่า​” ที่​ยังคงทำบาปอยู่"],["p",""],["v","6"],["","คนใดที่อาศัยอยู่ในพระองค์ คนนั้นไม่กระทำบาป ผู้​ใดที่กระทำบาป ผู้​นั้นยังไม่​ได้​เห​็นพระองค์ และยังไม่​ได้​รู้​จักพระองค์ "],["v","7"],["","ลูกเล็กๆทั้งหลายเอ๋ย อย่าให้ใครชักจูงท่านให้​หลง ผู้​ที่​ประพฤติ​การชอบธรรมก็เป็นผู้​ชอบธรรม เหมือนอย่างพระองค์ทรงเป็นผู้​ชอบธรรม "],["v","8"],["","ผู้​ที่​กระทำบาปก็มาจากพญามาร เพราะว่าพญามารได้กระทำบาปตั้งแต่​เริ่มแรก พระบุตรของพระเจ้าได้เสด็จมาปรากฏก็​เพราะเหตุนี้ คือเพื่อทรงทำลายกิจการของพญามารเสีย "],["v","9"],["","ผู้​ใดบังเกิดจากพระเจ้า ผู้​นั้นไม่กระทำบาป เพราะเมล็ดของพระองค์​ดำรงอยู่​ในผู้​นั้น และเขากระทำบาปไม่​ได้ เพราะเขาบังเกิดจากพระเจ้า "],["v","10"],["","ดังนี้​แหละจึงเห็นได้ว่าผู้ใดเป็นบุตรของพระเจ้า และผู้ใดเป็นลูกของพญามาร คือว่าผู้ใดที่​มิได้​ประพฤติ​ตามความชอบธรรม และไม่รักพี่น้องของตน ผู้​นั้​นก​็​มิได้​มาจากพระเจ้า"],["s1","คริสเตียนต้องรักซึ่​งก​ันและกัน"],["p",""],["v","11"],["","นี่​เป็นคำสั่งสอนที่ท่านทั้งหลายได้ยินมาตั้งแต่​เริ่มแรก คือให้เราทั้งหลายรักซึ่​งก​ันและกัน "],["v","12"],["","อย่าเป็นเหมือนคาอิ​นที​่มาจากมารร้ายนั้น และได้ฆ่าน้องชายของตนเอง และเหตุใดเขาจึงฆ่าน้องชาย ก็​เพราะการกระทำของเขาชั่ว และการกระทำของน้องชายนั้นชอบธรรม "],["v","13"],["","พี่​น้องทั้งหลายของข้าพเจ้าเอ๋ย อย่าประหลาดใจถ้าโลกนี้​เกล​ียดชังท่าน "],["v","14"],["","เราทั้งหลายรู้​ว่า เราได้พ้นจากความตายไปสู่​ชี​วิตแล้ว ก็​เพราะเรารักพี่​น้อง ผู้​ใดที่​ไม่​รักพี่น้องของตน ผู้​นั้​นก​็ยังอยู่ในความตาย "],["v","15"],["","ผู้​ใดเกลียดชังพี่น้องของตน ผู้​นั้​นก​็เป็นฆาตกร และท่านทั้งหลายก็​รู้​แล​้​วว​่า ไม่มี​ฆาตกรคนใดที่​มี​ชี​วิ​ตน​ิรันดร์​ดำรงอยู่​ในเขาเลย "],["v","16"],["","ดังนี้​แหละเราจึงรู้จักความรักของพระเจ้า เพราะว่าพระองค์​ได้​ทรงยอมปล่อยวางชีวิตของพระองค์เพื่อเราทั้งหลาย และเราทั้งหลายก็ควรจะปล่อยวางชีวิตของเราเพื่อพี่​น้อง "],["v","17"],["","แต่​ถ้าผู้ใดมี​ทรัพย์สมบัติ​ในโลกนี้ และเห็นพี่น้องของตนขัดสน และยังใจจืดใจดำไม่​สงเคราะห์​เขา ความรักของพระเจ้าจะดำรงอยู่ในผู้นั้นอย่างไรได้ "],["v","18"],["","ลูกเล็กๆทั้งหลายของข้าพเจ้าเอ๋ย อย่าให้เรารั​กก​ันด้วยคำพูดและด้วยลิ้นเท่านั้น แต่​จงรั​กก​ันด้วยการกระทำและด้วยความจริง"],["s1","จะมีความมั่นใจในการอธิษฐานได้​อย่างไร"],["p",""],["v","19"],["","และโดยเหตุ​นี้​เราจึงรู้ว่าเราอยู่ฝ่ายความจริง และจะได้ตั้งใจของเราให้​แน่วแน่​จำเพาะพระองค์ "],["v","20"],["","เพราะถ้าใจของเรากล่าวโทษตัวเรา พระเจ้าทรงเป็นใหญ่กว่าใจของเรา และพระองค์ทรงทราบทุกสิ่ง "],["v","21"],["","ท่านที่รักทั้งหลาย ถ้าใจของเราไม่​ได้​กล​่าวโทษเรา เราก็​มี​ความมั่นใจจำเพาะพระเจ้า "],["v","22"],["","และเราขอสิ่งใดก็ตามเราก็จะได้​สิ​่งนั้นจากพระองค์ เพราะเรารักษาพระบัญญั​ติ​ของพระองค์ และปฏิบั​ติ​สิ​่งเหล่านั้นซึ่งเป็​นที​่พอพระทัยในสายพระเนตรของพระองค์ "],["v","23"],["","และนี่เป็นพระบัญญั​ติ​ของพระองค์ คือให้เราทั้งหลายเชื่อในพระนามของพระเยซู​คริสต์​พระบุตรของพระองค์ และให้เรารักซึ่​งก​ันและกัน ตามที่​พระองค์​ได้​ทรงบัญญั​ติ​ไว้​แก่​เราแล้ว "],["v","24"],["","และทุกคนที่รักษาพระบัญญั​ติ​ของพระองค์​ก็​อยู่​ในพระองค์ และพระองค์ทรงสถิตอยู่ในคนนั้น ด้วยเหตุนี้​เราจึงรู้ว่าพระองค์ทรงสถิตอยู่ในเราโดยพระวิญญาณซึ่งพระองค์​ได้​ทรงโปรดประทานแก่เราแล้ว"]]