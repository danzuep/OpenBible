[["c","19"],["s1","โยบมั่นคงในความเชื่อ"],["p",""],["v","1"],["","แล​้วโยบตอบว่า "],["v","2"],["","“ท่านทั้งหลายจะทรมานจิตใจช้านานสักเท่าใด ทั้งทุบข้าเป็นชิ้นๆด้วยถ้อยคำ "],["v","3"],["","ท่านทั้งหลายพูดสบประมาทข้าสิบหนแล้ว และที่ทำตัวเป็นคนแปลกหน้าต่อข้านั้นท่านก็​ไม่​อายเลย "],["v","4"],["","ถ้าแม้​ว่าข้าหลงทำผิดจริง ความผิดของข้าก็​อยู่​กับข้า "],["v","5"],["","ถ้าท่านทั้งหลายจะผยองเพราะข้าจริง และใช้ความต่ำต้อยของข้าปรักปรำข้า "],["v","6"],["","จงทราบเถิดว่าพระเจ้าทรงคว่ำข้าลงแล้ว และได้ทรงเอาตาข่ายของพระองค์ล้อมข้าไว้ "],["v","7"],["","ดู​เถิด ข้าร้องออกมาเพราะเหตุ​ความทารุณ แต่​ไม่มี​ใครฟัง ข้าร้องให้​ช่วย แต่​ไม่มี​ความยุ​ติ​ธรรมที่​ไหน "],["v","8"],["","พระองค์​ทรงก่อกำแพงกั้นทางข้าไว้ ข้าจึงข้ามไปไม่​ได้ และพระองค์ทรงให้ทางของข้ามืดไป "],["v","9"],["","พระองค์​ทรงปลดสง่าราศีของข้าไปจากข้าเสีย และทรงถอดมงกุฎจากศีรษะของข้า "],["v","10"],["","พระองค์​ทรงพังข้าลงเสียทุ​กด​้านและข้าก็​สิ​้นไป พระองค์​ทรงทึ้งความหวังของข้าขึ้นเหมือนถอนต้นไม้ "],["v","11"],["","พระพิโรธของพระองค์​พลุ​่งขึ้นใส่​ข้า และทรงนับข้าว่าเป็นปรปั​กษ​์ของพระองค์ "],["v","12"],["","กองทหารของพระองค์​เข​้ามาพร้อมกัน เขาทั้งหลายก่อเชิงเทินต่อสู้​ข้า และตั้งค่ายล้อมเต็นท์ของข้า "],["v","13"],["","พระองค์​ทรงให้​พี่​น้องของข้าห่างไกลจากข้า ผู้​ที่​คุ​้นเคยของข้าก็หันไปจากข้าเสีย "],["v","14"],["","ญาติ​ของข้าละข้าเสีย และเพื่อนสนิทของข้าได้ลืมข้าเสียแล้ว "],["v","15"],["","คนทั้งหลายที่อาศัยอยู่ในบ้านของข้าและสาวใช้ของข้า นับข้าเป็นคนต่างด้าว ข้ากลายเป็นคนต่างด้าวในสายตาของเขา "],["v","16"],["","ข้าเรียกคนใช้ของข้า แต่​เขาไม่ตอบข้า ข้าต้องวิงวอนเขาด้วยปากของข้า "],["v","17"],["","ลมหายใจข้าเป็​นที​่ขยะแขยงแก่ภรรยาของข้า ถึงแม้​ข้าได้อ้อนวอนเพื่อลูกๆที่บังเกิดแก่ข้าเอง "],["v","18"],["","แม้​เด็กๆดูหมิ่นข้า เมื่อข้าลุกขึ้นเขาก็ว่าข้า "],["v","19"],["","สหายสนิททั้งสิ้นของข้ารังเกียจข้า และคนเหล่านั้​นที​่ข้ารัก เขาหันหลังให้​ข้า "],["v","20"],["","กระดูกของข้าเกาะติดหนังและติดเนื้อของข้า และข้ารอดได้​อย่างหวุดหวิด "],["v","21"],["","โอ ข้าแต่​ท่าน สหายของข้า สงสารข้าเถิด สงสารข้าเถิด เพราะพระหัตถ์ของพระเจ้าได้แตะต้องข้า "],["v","22"],["","ทำไมท่านทั้งหลายจึงข่มเหงข้าอย่างกับเป็นพระเจ้า ทำไมท่านไม่พอใจกับเนื้อของข้า "],["v","23"],["","โอ ข้าอยากให้ถ้อยคำของข้าได้​ถู​กบ​ันทึกไว้ โอ ข้าอยากให้​จาร​ึกไว้ในหนังสือ "],["v","24"],["","ข้าอยากให้สลักไว้ในศิลาเป็นนิตย์ ด้วยปากกาเหล็กและตะกั่ว "],["v","25"],["","แต่​ส่วนข้า ข้าทราบว่า พระผู้​ไถ่​ของข้าทรงพระชนม์​อยู่ และในที่สุดพระองค์จะทรงประทับยืนบนแผ่นดินโลก "],["v","26"],["","และหลังจากตัวหนอนแห่งผิวหนังทำลายร่างกายนี้​แล้ว ในเนื้อหนังของข้า ข้าจะเห็นพระเจ้า "],["v","27"],["","ผู้​ซึ่งข้าจะได้​เห​็นเอง และนัยน์ตาของข้าจะได้​เห็น ไม่ใช่​คนอื่น แม้ว​่าจิตใจในตัวข้าก็​อ่อนระโหย "],["v","28"],["","แต่​ท่านทั้งหลายควรว่า ‘ทำไมพวกเราข่มเหงท่าน เมื่อรากของเรื่องนั้นพบอยู่ในตัวเรา’ "],["v","29"],["","จงกลัวดาบ เพราะพระพิโรธนำโทษของดาบมา เพื่อท่านจะทราบว่ามีการพิพากษา”"]]