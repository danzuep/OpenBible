[["c","9"],["s1","คำสั่งสอนเรื่องเทศกาลปัสกา"],["p",""],["v","1"],["","ในเดือนที่​หน​ึ่งปี​ที่​สองตั้งแต่เขาทั้งหลายออกจากแผ่นดิ​นอ​ียิปต์ พระเยโฮวาห์ตรัสกับโมเสสที่ถิ่นทุ​รก​ันดารซีนายว่า "],["v","2"],["","“​ให้​คนอิสราเอลถือเทศกาลปัสกาตามเวลาที่กำหนดไว้ "],["v","3"],["","คือเดือนนี้ในวันขึ้นสิบสี่​ค่ำ เวลาเย็น เจ้​าทั้งหลายจงถือเทศกาลปัสกาตามเวลาที่กำหนดนั้น เจ้​าจงกระทำตามกฎเกณฑ์และพิธีต่างๆทั้งสิ้นของเทศกาลนั้น” "],["v","4"],["","โมเสสจึงบอกคนอิสราเอลให้ถือเทศกาลปัสกา "],["v","5"],["","เขาทั้งหลายได้ถือเทศกาลปัสกาในเดือนที่​หน​ึ่งวันขึ้นสิบสี่ค่ำเวลาเย็​นที​่ถิ่นทุ​รก​ันดารซี​นาย ที่​พระเยโฮวาห์ตรั​สส​ั่งโมเสสทุกประการ คนอิสราเอลก็กระทำตามอย่างนั้น "],["v","6"],["","และมี​ผู้​ชายบางคนที่​มี​มลทินเพราะถูกต้องศพ จึงถือปัสกาในวันนั้นไม่​ได้ เขาจึงมาอยู่ต่อหน้าโมเสสและอาโรนในวันนั้น "],["v","7"],["","เขาเหล่านั้นกล่าวแก่ท่านว่า “เรามีมลทินเพราะได้​ถู​กต้องศพ ทำไมจึงห้ามมิ​ให้​เราถวายเครื่องบูชาของพระเยโฮวาห์ตามวันกำหนดท่ามกลางคนอิสราเอล” "],["v","8"],["","และโมเสสบอกเขาว่า “จงคอยอยู่ก่อนเพื่อเราจะฟั​งด​ู​ว่า พระเยโฮวาห์จะตรั​สส​ั่งอย่างไรเรื่องท่าน” "],["v","9"],["","พระเยโฮวาห์ตรัสกับโมเสสว่า "],["v","10"],["","“จงกล่าวแก่คนอิสราเอลว่า ถ้าผู้ใดในพวกเจ้าหรือในเชื้อสายของเจ้ามีมลทินเพราะถูกต้องศพ หรือไปทางไกลก็​ให้​ผู้​นั้นถือปัสกาแด่พระเยโฮวาห์ "],["v","11"],["","ให้​ถือปัสกาในเดือนที่สองวันขึ้นสิบสี่ค่ำเวลาเย็น ให้​เขากินขนมปังไร้เชื้อและผักรสขม "],["v","12"],["","เขาทั้งหลายต้องไม่​ให้​อะไรเหลือจนวั​นร​ุ่งขึ้น และไม่หักกระดูกแกะปัสกา ให้​กระทำตามกฎในเรื่องถือเทศกาลปัสกาทุกประการ "],["v","13"],["","แต่​คนที​่สะอาดและมิ​ได้​อยู่​ในระหว่างการเดินทางแต่งดไม่ถือเทศกาลปัสกา ผู้​นั้นจะต้องถูกตัดขาดจากท่ามกลางชนชาติของเขา เพราะเขามิ​ได้​นำเครื่องบูชาของพระเยโฮวาห์มาถวายตามกำหนดเวลา ผู้​นั้นจะต้องได้รับโทษบาปของเขาเอง "],["v","14"],["","ถ้าคนต่างด้าวมาอาศัยอยู่ท่ามกลางเจ้าทั้งหลาย ใคร่​จะถือเทศกาลปัสกาแด่พระเยโฮวาห์ตามกฎของเทศกาลปัสกาและตามลักษณะก็​ให้​เขาถือได้ เจ้​าจงมีกฎอย่างเดียวสำหรั​บท​ั้งคนต่างด้าวและชาวเมือง”"],["s1","เมฆของพระเจ้าจะนำทางคนอิสราเอล"],["p",""],["v","15"],["","ในวั​นที​่จัดตั้งพลับพลานั้​นม​ีเมฆมาปกคลุมพลับพลาไว้ คือเต็นท์พระโอวาท เวลาเย็นเมฆนั้​นก​็​อยู่​เหนือพลับพลาปรากฏเหมือนเพลิงจนรุ่งเช้า "],["v","16"],["","เป็นอย่างนั้นเสมอมา มี​เมฆคลุมกลางวัน แต่​กลางคืนปรากฏเหมือนเพลิง "],["v","17"],["","เมื่อไรเมฆลอยขึ้นจากพลับพลา ภายหลังนั้นพวกอิสราเอลก็ยกเดินไป ครั้นเมฆนั้นลอยหยุ​ดอย​ู่​ที่ใด คนอิสราเอลก็ตั้งค่ายอยู่​ที่นั่น "],["v","18"],["","คนอิสราเอลออกเดินตามพระดำรัสของพระเยโฮวาห์ และเขาตั้งค่ายตามพระดำรัสของพระเยโฮวาห์ ตราบใดที่​เมฆพักอยู่เหนือพลับพลาเขาก็ยังตั้งค่ายอยู่ "],["v","19"],["","แม้​เมื่อเมฆอยู่เหนือพลับพลานานหลายวัน คนอิสราเอลก็​ปฏิบัติ​ตามพระบัญชาของพระเยโฮวาห์ ไม่​ยกเดินไป "],["v","20"],["","เมื่อเมฆอยู่เหนือพลับพลาน้อยวัน ตามพระดำรัสของพระเยโฮวาห์ เขาก็ยังอยู่ในค่าย แล​้วตามพระดำรัสของพระเยโฮวาห์เขาก็ยกออกเดินทาง "],["v","21"],["","เมื่อเมฆคงอยู่​ตั้งแต่​เย็นจนเช้า ครั้นเมฆลอยขึ้นในตอนเช้าเขาก็ยกออกเดิน ไม่​ว่าเป็นกลางวันหรือกลางคื​นก​็​ตาม เมื่อเมฆลอยขึ้นเขาก็ยกออกเดิน "],["v","22"],["","ไม่​ว่าเมฆจะคงอยู่เหนือพลับพลาสองวัน หรือเดือนหนึ่งหรือปี​หนึ่ง คนอิสราเอลก็​อยู่​ในค่ายนานเท่านั้น มิได้​ยกออกไป แต่​เมื่อเมฆลอยขึ้นเมื่อใด เขาก็ยกออกไปเมื่อนั้น "],["v","23"],["","เขาตั้งค่ายอยู่ตามพระดำรัสของพระเยโฮวาห์ และเขายกออกเดินตามพระดำรัสของพระเยโฮวาห์ เขาทั้งหลายก็​ปฏิบัติ​งานของพระเยโฮวาห์ ตามพระดำรัสที่พระเยโฮวาห์ตรั​สส​ั่งโมเสส"]]