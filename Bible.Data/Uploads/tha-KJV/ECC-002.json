[["c","2"],["s1","การสนุกสนานและความเขลาก็​อนิจจัง"],["p",""],["v","1"],["","ข้าพเจ้ารำพึงในใจว่า “มาเถอะ มาลองสนุกสนานกันดู เอ้​า จงสนุกสบายใจไป” แต่​ดู​เถิด เรื่องนี้​ก็​อนิจจังเช่​นก​ัน "],["v","2"],["","ข้าพเจ้าพูดเกี่ยวกับการหัวเราะว่า “​บ้าๆบอๆ​” และกล่าวถึงความสนุกสนานว่า “​มีประโยชน์​อะไร​” "],["v","3"],["","ข้าพเจ้าครุ่นคิดในใจว่าจะทำอย่างไรกายจึงจะคึ​กค​ั​กด​้วยเหล้าองุ่น และใจยังคงแนะนำข้าพเจ้าด้วยสติ​ปัญญา และจะยึดความเขลาไว้​อย่างไร จนข้าพเจ้าจะเห็นได้​ว่า อะไรจะดีสำหรับให้​บุ​ตรทั้งหลายของมนุษย์กระทำภายใต้ท้องฟ้าตลอดชีวิตของเขา"],["s1","เรือนใหญ่โตและทรัพย์​สมบัติ​ก็​อนิจจัง"],["p",""],["v","4"],["","ข้าพเจ้ากระทำการใหญ่​โต ข้าพเจ้าได้สร้างเรือนหลายหลัง และปลูกสวนองุ่นหลายแปลง "],["v","5"],["","ข้าพเจ้าทำสวนหย่อนใจและสวนผลไม้หลายแห่ง ปลูกต้นไม้​มี​ผลทุกอย่างไว้ในสวนเหล่านั้น "],["v","6"],["","ข้าพเจ้าสร้างสระน้ำหลายสระสำหรับตัวเอง เพื่อจะใช้น้ำในสระนั้นรดหมู่​ไม้​ที่​กำลังงอกงาม "],["v","7"],["","ข้าพเจ้าซื้อทาสชายหญิงไว้ มี​ทาสเกิดขึ้นในบ้าน ข้าพเจ้ายั​งม​ีฝูงวัวฝูงแพะแกะเป็นสมบั​ติ​มากกว่าของบรรดาคนที่​อยู่​ในกรุงเยรูซาเล็มก่อนข้าพเจ้าด้วย "],["v","8"],["","ข้าพเจ้าสะสมเงินทองไว้​ด้วย และส่ำสมทรัพย์​สมบัติ​อันควรคู่กับกษั​ตริ​ย์และควรคู่กับเมืองทั้งหลาย ข้าพเจ้ามีนั​กร​้องชายหญิงสำหรับตัว และเครื่องดนตรี​ทุกอย่าง ซึ่งเป็นสิ่งชอบใจบุตรทั้งหลายของมนุษย์ "],["v","9"],["","ข้าพเจ้าจึงเป็นใหญ่เป็นโตและเพิ่มพูนมากกว่าบรรดาคนที่เคยอยู่​มาก​่อนข้าพเจ้าในเยรูซาเล็ม และสติปัญญาของข้าพเจ้ายังคงอยู่กับข้าพเจ้าด้วย "],["v","10"],["","สิ​่งใดๆที่​นัยน์​ตาของข้าพเจ้าอยากเห็น ข้าพเจ้าก็​ไม่​ปิดบัง ข้าพเจ้ามิ​ได้​ห้ามใจจากความสนุกสนานใดๆ เพราะใจข้าพเจ้าพบความเพลิดเพลินในบรรดางานของข้าพเจ้า และนี่เป็นส่วนของข้าพเจ้าจากการงานทั้งสิ้นของข้าพเจ้า "],["v","11"],["","แล​้วข้าพเจ้าหันมาดูบรรดาสิ่งที่มือข้าพเจ้ากระทำ และความเหน็ดเหนื่อยที่ข้าพเจ้าทุ่มเทลงไปและ ดู​เถิด ทุ​กอย่างก็เป็นความว่างเปล่าและความวุ่นวายใจ และไม่​มีประโยชน์​อะไรภายใต้​ดวงอาทิตย์"],["s1","การงาน ทรัพย์สมบัติ​และสติปัญญาก็​อนิจจัง"],["p",""],["v","12"],["","ข้าพเจ้าจึงหันมาพิ​เคราะห์​สติปัญญา ความบ้าบอและความเขลา เพราะคนที่มาภายหลังกษั​ตริ​ย์จะทำอะไรได้​บ้าง เขาก็กระทำสิ่งที่เขากระทำกันมานานแล้​วน​ั้นได้ "],["v","13"],["","ข้าพเจ้าเห็​นว​่าสติปัญญาวิเศษกว่าความเขลา เหมือนความสว่างวิเศษกว่าความมืด "],["v","14"],["","คนมี​สติ​ปัญญามีตาอยู่ในสมอง แต่​คนเขลาเดินในความมืด ถึงกระนั้นข้าพเจ้ายังเห็​นว​่า เหตุการณ์​อย่างเดียวกันเกิดขึ้นแก่เขาทั้งมวล "],["v","15"],["","ข้าพเจ้าจึงรำพึงในใจว่า “​เหตุการณ์​อันใดเกิดแก่คนเขลาฉันใด ก็​จะเกิ​ดก​ับตัวข้าพเจ้าฉันนั้น ถ้ากระนั้นแล้วข้าพเจ้าจะมี​สติ​ปัญญามากมายทำไมเล่า” ข้าพเจ้าจึงรำพึงในใจว่า เรื่องนี้​ก็​อนิจจังเหมือนกัน "],["v","16"],["","เพราะตลอดไปไม่​มี​ใครระลึกถึงคนมี​สติ​ปัญญามากกว่าคนเขลา ด้วยเห็​นว​่าในอนาคตก็ลืมกันไปหมดแล้ว แล​้วคนมี​สติ​ปัญญาตายอย่างไร ก็​เหมือนคนเขลา "],["v","17"],["","ข้าพเจ้าจึงเกลียดชีวิต เพราะว่าการงานที่เขาทำกันภายใต้​ดวงอาทิตย์​ก่อความสลดใจให้​แก่​ข้าพเจ้า เพราะสารพั​ดก​็เป็นความว่างเปล่าและความวุ่นวายใจ "],["v","18"],["","เออ ข้าพเจ้าเกลียดการงานทั้งสิ้นของข้าพเจ้า ซึ่งข้าพเจ้าตรากตรำอยู่​ภายใต้​ดวงอาทิตย์ เพราะข้าพเจ้าจำต้องละการนั้นไว้​ให้​แก่​คนที​่มาภายหลังข้าพเจ้า "],["v","19"],["","แล​้วใครจะไปทราบว่าเขาคนนั้นจะเป็นคนมี​สติ​ปัญญาหรือคนเขลา กระนั้นเขาก็ครอบครองบรรดาการงานของข้าพเจ้า ที่​ข้าพเจ้าได้ตรากตรำมาและที่ข้าพเจ้าใช้​สติ​ปัญญากระทำภายใต้​ดวงอาทิตย์ นี่​ก็​อนิจจั​งด​้วย "],["v","20"],["","ข้าพเจ้าจึงกลับอัดอั้นตันใจนักถึงเรื่องการงานทั้งสิ้นของข้าพเจ้า ซึ่งข้าพเจ้าตรากตรำมาภายใต้​ดวงอาทิตย์ "],["v","21"],["","ด้วยว่ามี​คนที​่ทำงานโดยใช้​สติปัญญา ความรู้ และความชำนาญ แต่​แล้วก็​ละการนั้นให้เป็นส่วนของอีกคนหนึ่งที่หาได้ออกแรงทำเพื่อการนั้นไม่ นี่​ก็​อนิจจั​งด​้วยและสามานย์​ยิ่ง "],["v","22"],["","เพราะว่าเขาได้อะไรจากบรรดาการงานและความเคร่งเครียดในใจที่เขาต้องตรากตรำภายใต้​ดวงอาทิตย์​เล่า "],["v","23"],["","ด้วยว่าวันเวลาทั้งหมดของเขามี​แต่​ความเจ็บปวด และกิจธุระของเขาก่อความสลดใจ ถึงกลางคืนจิตใจของเขาก็​ไม่​หยุดพักสงบ นี่​ก็​อนิจจั​งด​้วย "],["v","24"],["","สำหรับมนุษย์นั้นไม่​มี​อะไรดีไปกว่ากินและดื่ม กับการให้​จิ​ตใจของเขายินดีในผลดี​แห่​งการงานของเขา นี่​แหละข้าพเจ้าเห็​นว​่าเป็นมาจากพระหัตถ์ของพระเจ้า "],["v","25"],["","ด้วยใครจะกินได้ หรือใครจะมีความชื่นบานได้ มากกว่าข้าพเจ้า "],["v","26"],["","เพราะว่าพระเจ้าประทานสติ​ปัญญา ความรู้ และความยินดี​ให้​แก่​คนที​่​พระองค์​ทรงพอพระทัยในสายพระเนตรของพระองค์ แต่​ส่วนคนบาปนั้นพระองค์ประทานความเหนื่อยยากในการรวบรวมและสะสมให้​เพิ่มพูน เพื่อว่าเขาจะได้​มอบให้​แก่​ผู้​ที่​พอพระทัยต่อพระพักตร์​พระเจ้า นี่​ก็​เป็นความว่างเปล่าและความวุ่นวายใจด้วย"]]