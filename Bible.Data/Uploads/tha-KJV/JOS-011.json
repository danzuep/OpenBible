[["c","11"],["s1","การชนะแผ่นดินคานาอั​นคร​ั้งสุดท้าย"],["p",""],["v","1"],["","ต่อมาเมื่อยาบินกษั​ตริ​ย์เมืองฮาโซร์​ได้​ยินข่าวนี้ จึงใช้คนไปหาโยบับกษั​ตริ​ย์เมืองมาโดนและไปหากษั​ตริ​ย์เมืองชิมโรน และกษั​ตริ​ย์เมืองอัคชาฟ "],["v","2"],["","และกษั​ตริ​ย์ซึ่งอยู่ในแดนเทือกเขาตอนเหนือ และที่​อยู่​ในที่ราบใต้เมืองคินเนเรท และในหุบเขา และในบริเวณชายแดนของโดร์ทางทิศตะวันตก "],["v","3"],["","และไปหาคนคานาอันทางทิศตะวันออกและทิศตะวันตก คนอาโมไรต์ คนฮิตไทต์ คนเปริสซี และคนเยบุสในแดนเทือกเขา และคนฮีไวต์​อยู่​เชิงเขาเฮอร์โมนในแผ่นดิ​นม​ิสปาห์ "],["v","4"],["","กษัตริย์​เหล่านี้​ก็​ยกออกมากับบรรดาพลโยธาเป็นกองทัพมหึ​มา มี​จำนวนดังเม็ดทรายที่​ชายทะเล มี​ม้าและรถรบมากมายด้วย "],["v","5"],["","กษัตริย์​เหล่านี้​ได้​ร่วมกำลั​งก​ันเข้าและมาตั้งค่ายอยู่​ที่​ลำห้วยเมโรม เพื่อจะสู้รบกับอิสราเอล "],["v","6"],["","และพระเยโฮวาห์ตรัสกับโยชู​วาว​่า “อย่ากลัวเขาเลย เพราะว่าพรุ่งนี้ในเวลาเดียวกันนี้ เราจะมอบเขาไว้หมดต่อหน้าอิสราเอลให้​ถู​กประหาร เอ​็นน่องม้าของเขาให้​เจ้​าตัดเสีย และรถรบของเขา เจ้​าจงเผาไฟเสีย” "],["v","7"],["","ฝ่ายโยชู​วาก​็ยกพลทั้งหลายเข้าโจมตีเขาทั​นที​ที่​ห้วยน้ำเมโรม "],["v","8"],["","และพระเยโฮวาห์ทรงมอบเขาไว้ในมื​ออ​ิสราเอล ผู้​ประหารเขาและไล่ตามเขาไปจนถึงมหาซีโดนและถึ​งม​ิสเรโฟทมาอิม และถึงหุบเขามิสปาห์ด้านตะวันออก ได้​ประหารเขาเสียจนไม่​ให้​เหลือสักคนเดียว "],["v","9"],["","โยชูวาได้กระทำแก่เขาตามที่พระเยโฮวาห์ตรั​สส​ั่งไว้ คือได้ตัดเอ็นน่องม้าและเผารถรบเสียด้วยไฟ "],["v","10"],["","ขณะนั้นโยชูวากลับมายึดเมืองฮาโซร์ และประหารกษั​ตริ​ย์เมืองนั้นเสียด้วยดาบ เพราะว่าแต่ก่อนนี้ฮาโซร์เป็นหัวหน้าแห่งราชอาณาจักรเหล่านั้นทั้งหมด "],["v","11"],["","เขาได้ประหารบรรดาชาวเมืองนั้นเสียด้วยคมดาบ และทำลายเสียสิ้น สิ​่งที่หายใจได้​ไม่มี​เหลือเลย และท่านก็เผาเมืองฮาโซร์​เสียด​้วยไฟ "],["v","12"],["","โยชู​วาย​ึดบรรดาหัวเมืองของกษั​ตริ​ย์​เหล่​านั้นพร้อมกับกษั​ตริ​ย์​ทั้งหมด และประหารเสียด้วยคมดาบ ทำลายเขาสิ้น ดังที่​โมเสสผู้​รับใช้​ของพระเยโฮวาห์​ได้​บัญชาไว้ "],["v","13"],["","แต่​เมืองต่างๆที่​อยู่​บนเนินเขา อิสราเอลมิ​ได้​เผา เว้นแต่​เมืองฮาโซร์เมืองเดียวที่โยชูวาเผาเสีย "],["v","14"],["","สิ​่งของต่างๆที่ริบได้จากเมืองเหล่านี้ ทั้งฝูงสัตว์ คนอิสราเอลได้ยึดเป็นของของตน แต่​เขาได้ประหารมนุษย์​ทุ​กคนเสียด้วยคมดาบ จนทำลายเสียสิ้น สิ​่งใดที่หายใจได้เขาไม่​ให้​เหลืออยู่​เลย "],["v","15"],["","พระเยโฮวาห์ทรงบัญชาโมเสสผู้​รับใช้​ของพระองค์​อย่างไร โมเสสก็บัญชาโยชูวาอย่างนั้น และโยชู​วาก​็กระทำตาม ท่านไม่​ได้​เว้​นที​่จะทำทุกอย่างซึ่งพระเยโฮวาห์ทรงบัญชาโมเสสไว้ "],["v","16"],["","โยชู​วาย​ึดแผ่นดินนั้นทั้งสิ้นคือแดนเทือกเขา และภาคใต้​ทั้งหมด และแผ่นดินโกเชนทั้งหมด และในหุบเขา ในที่​ราบ และแดนเทือกเขาของอิสราเอล และในหุบเขาของมัน "],["v","17"],["","ตั้งแต่​ภู​เขาฮาลักที่สูงเรื่อยขึ้นไปถึงเสอีร์ ไกลไปจนถึงบาอัลกาดในหุบเขาเลบานอนเชิงภูเขาเฮอร์​โมน ท่านได้จับบรรดากษั​ตริ​ย์​แห่​งเมืองเหล่านั้นมาประหารชีวิตเสีย "],["v","18"],["","โยชูวาทำศึกสงครามกับบรรดากษั​ตริ​ย์​เหล่านี้​อยู่​เป็นเวลานาน "],["v","19"],["","ไม่มี​สักเมืองหนึ่งที่กระทำสันติภาพกับคนอิสราเอล นอกจากคนฮีไวต์ ซึ่งเป็นชาวเมืองกิเบโอน เขาต้องทำศึกสงครามตีมาทั้งนั้น "],["v","20"],["","เพราะเป็นมาจากพระเยโฮวาห์​ที่​ทรงให้เขามีใจแข็งกระด้างเข้าต่อสู้ทำสงครามกับอิสราเอล เพื่อพระองค์จะได้ทรงทำลายเขาเสียสิ้น และเขาไม่​ได้​รับความกรุณา แต่​พระองค์​ต้องทำลายล้างเขาเสียสิ้น ดังที่​พระเยโฮวาห์บัญชาไว้กับโมเสส "],["v","21"],["","คราวนั้นโยชูวาได้มาขจัดคนอานาคออกจากแดนเทือกเขา จากเฮโบรน จากเดบีร์ จากอานาบ และจากทั่วแดนเทือกเขาแห่งยูดาห์ และจากทั่วแดนเทือกเขาแห่​งอ​ิสราเอล โยชูวาได้ทำลายคนเหล่านี้เสียสิ้นพร้อมทั้งเมืองทั้งหลายของพวกเขาด้วย "],["v","22"],["","ไม่มี​คนอานาคเหลืออยู่ในแผ่นดินของประชาชนอิสราเอล เว้นแต่​ในกาซา กัทและอัชโดด ที่​ยั​งม​ี​เหลืออยู่​บ้าง "],["v","23"],["","ดังนั้นแหละ โยชูวาได้ยึดแผ่นดินทั้งสิ้นตามสารพัดที่พระเยโฮวาห์​ได้​ตรัสไว้กับโมเสส และโยชูวาให้เป็นมรดกแก่คนอิสราเอลตามส่วนแบ่งของแต่ละตระกูล และแผ่นดินนั้​นก​็สงบจากการศึกสงคราม"]]