[["c","2"],["s1","คำสอนที่จำเป็นสำหรับการดำเนินชีวิตในทางของพระเจ้า"],["p",""],["v","1"],["","ฝ่ายท่านจงสั่งสอนให้สอดคล้องกับคำสอนอันถูกต้อง "],["v","2"],["","พึงสอนชายที่​สูงอายุ​ให้​รู้​จักประมาณตนในการกินดื่ม ให้​เอาจริงเอาจัง ให้​มีสติ​สัมปชัญญะ ให้​มี​ความเชื่อ ความรัก และความอดทนอันถูกต้อง "],["v","3"],["","ส่วนผู้หญิงที่​สูงอายุ​ก็​เหมือนกัน ให้​เขามีการประพฤติอย่างบริ​สุทธิ​์ อย่าให้เป็นคนใส่ความเท็จ ไม่​เป็นคนที่สนใจเหล้าองุ่นมาก แต่​ให้​เป็นผู้สอนสิ่งที่​ดีงาม "],["v","4"],["","เพื่อเขาจะได้ฝึกสอนพวกผู้หญิงสาวๆให้​รู้​จักประมาณตนในการกินดื่ม ให้​รักสามีและรั​กบ​ุตรของตน "],["v","5"],["","ให้​มีสติ​สัมปชัญญะ เป็นคนบริ​สุทธิ​์ เอาใจใส่​ในบ้านเรือน เป็นคนดี และเชื่อฟังสามีของตน เช่นนี้​จึงจะไม่​มี​ผู้​ใดลบหลู่พระวจนะของพระเจ้าได้ "],["v","6"],["","ส่วนผู้ชายหนุ่มก็​เหมือนกัน จงเตือนเขาให้​ใช้​สติสัมปชัญญะ "],["v","7"],["","ท่านจงสำแดงตนให้เป็นแบบอย่างในการดี​ทุกสิ่ง ในคำสอนจงแสดงความสุ​จริต ให้​เอาจริงเอาจัง ให้​จริงใจ "],["v","8"],["","และใช้คำพูดอันถูกต้อง ซึ่งไม่​มี​ผู้​ใดจะตำหนิ​ได้ เพื่อฝ่ายปฏิ​ปักษ์​จะได้​อาย ไม่มี​สิ​่งใดจะติท่านได้ "],["v","9"],["","จงตักเตือนพวกทาสให้เชื่อฟังนายของตน และให้กระทำสิ่งที่​ถู​กใจนายทุกประการ อย่าให้เถียงเลย "],["v","10"],["","อย่าให้​ยักยอก แต่​ให้สัตย์​ซื่อหมดทุกอย่าง เพื่อว่าในการทั้งปวงนั้น เขาจะได้​เท​ิดเกียรติพระดำรัสสอนของพระเจ้า ผู้​ทรงเป็นพระผู้ช่วยให้รอดของเรา "],["v","11"],["","เพราะว่าพระคุณของพระเจ้าที่นำไปถึงความรอดได้ปรากฏแก่คนทั้งปวงแล้ว "],["v","12"],["","สอนให้เราละทิ้งความอธรรมและโลกียตัณหา และดำเนินชีวิตในโลกปัจจุบันนี้อย่างมี​สติสัมปชัญญะ อย่างชอบธรรม และตามทางพระเจ้า "],["v","13"],["","คอยความหวั​งอ​ั​นม​ี​สุข และการปรากฏอันทรงสง่าราศีของพระเจ้าใหญ่​ยิ่ง และพระเยซู​คริสต์​พระผู้ช่วยให้รอดของเรา "],["v","14"],["","ผู้​ได้​ทรงโปรดประทานพระองค์เองให้​เรา เพื่อไถ่เราให้พ้นจากความชั่วช้าทุกอย่าง และทรงชำระเราให้​บริสุทธิ์ เพื่อให้​เป็นหมู่ชนพิเศษเฉพาะของพระองค์ และเป็นคนที่ขวนขวายกระทำการดี "],["v","15"],["","ข้อความเหล่านี้ ท่านจงใช้​พูด ตักเตือน และว่ากล่าวเขาด้วยสิทธิอำนาจทุกอย่าง อย่าให้​ผู้​ใดประมาทท่านได้"]]