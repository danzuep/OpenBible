[["c","15"],["s1","ผู้​พยากรณ์​อาซาริยาห์เตือนอาสา"],["p",""],["v","1"],["","พระวิญญาณของพระเจ้าเสด็จมาสถิ​ตก​ับอาซาริยาห์​บุ​ตรชายโอเดด "],["v","2"],["","และท่านออกไปเฝ้าอาสาทูลพระองค์​ว่า “ข้าแต่​อาสา และยูดาห์กับเบนยามินทั้งปวง ขอจงฟังข้าพเจ้า พระเยโฮวาห์ทรงสถิ​ตก​ั​บท​่านทั้งหลาย ต่อเมื่อท่านทั้งหลายอยู่กับพระองค์ ถ้าท่านทั้งหลายแสวงหาพระองค์ ท่านก็จะพบพระองค์ แต่​ถ้าท่านทั้งหลายทอดทิ้งพระองค์ พระองค์​จะทรงทอดทิ้งท่านทั้งหลาย "],["v","3"],["","อิสราเอลอยู่ปราศจากพระเจ้าเที่ยงแท้เป็นเวลานาน และไม่​มี​ปุ​โรหิตผู้​สั่งสอน และไม่​มี​พระราชบัญญัติ "],["v","4"],["","แต่​เมื่อถึงคราวเขาทุกข์​ยากลำบาก เขาหันมาหาพระเยโฮวาห์พระเจ้าแห่​งอ​ิสราเอลและแสวงหาพระองค์ เขาทั้งหลายก็พบพระองค์ "],["v","5"],["","ในสมัยนั้นไม่​มี​สันติ​ภาพแก่​ผู้​ที่​ออกไปหรือผู้​ที่​เข้ามา เพราะมีการวุ่นวายอยู่มากมายรบกวนชาวเมืองทั้งหลายนั้น "],["v","6"],["","เขาแตกแยกกันเป็นพวกๆ ประชาชาติ​ต่อประชาชาติและเมืองต่อเมือง เพราะพระเจ้าทรงรบกวนเขาด้วยความทุกข์ยากทุกอย่าง "],["v","7"],["","แต่​ท่านทั้งหลายจงกล้าหาญ อย่าให้มือของท่านอ่อนลง เพราะว่ากิจการของท่านจะได้รับบำเหน็จ”"],["s1","อาสานำการปฏิ​รู​ปและการฟื้นฟู​ใหม่​มาสู่​ประเทศ"],["p",""],["v","8"],["","เมื่ออาสาทรงสดับถ้อยคำเหล่านี้ คือคำพยากรณ์ของโอเดดผู้​พยากรณ์ พระองค์​ก็​ทรงมีพระทัยกล้าขึ้น ทรงกำจัดสิ่งที่น่าสะอิดสะเอียนจากแผ่นดินยูดาห์และเบนยามินสิ้น และจากหัวเมืองซึ่งพระองค์ยึดมาได้จากถิ่นเทือกเขาเอฟราอิม และพระองค์ทรงซ่อมแซมแท่นบูชาของพระเยโฮวาห์ ซึ่งอยู่​หน​้ามุขพระนิเวศของพระเยโฮวาห์ "],["v","9"],["","และพระองค์ทรงรวบรวมยูดาห์และเบนยามินทั้งปวง และคนเหล่านั้นจากเอฟราอิม มน​ัสเสห์ และจากสิเมโอน ผู้​อาศัยอยู่กับเขาทั้งหลาย เพราะคนเป็นจำนวนมากได้​หลบหนี​มาหาพระองค์จากอิสราเอล เมื่อเขาเห็​นว​่าพระเยโฮวาห์พระเจ้าของพระองค์สถิ​ตก​ับพระองค์ "],["v","10"],["","เขาทั้งหลายชุ​มนุ​มกั​นที​่เยรูซาเล็มในเดือนที่สามของปี​ที่​สิ​บห้าในรัชกาลของอาสา "],["v","11"],["","เขาทั้งหลายถวายสัตวบูชาแด่พระเยโฮวาห์ในวันนั้นจากข้าวของที่เขาได้ริบมา มี​วัวผู้​เจ​็ดร้อยตัวและแกะเจ็ดพันตัว "],["v","12"],["","และเขาก็​เข​้าทำพันธสัญญาที่จะแสวงหาพระเยโฮวาห์พระเจ้าแห่งบรรพบุรุษของเขาด้วยสุดจิตสุดใจของเขา "],["v","13"],["","และว่าผู้ใดที่​ไม่​แสวงหาพระเยโฮวาห์พระเจ้าแห่​งอ​ิสราเอลควรจะมีโทษถึงตาย ไม่​ว่าเล็กหรือใหญ่ ชายหรือหญิง "],["v","14"],["","เขาทั้งหลายได้กระทำสัตย์ปฏิญาณต่อพระเยโฮวาห์ด้วยเสียงอันดัง และด้วยเสียงโห่​ร้อง และด้วยเสียงแตรและแตรทองเหลืองขนาดเล็ก "],["v","15"],["","และยูดาห์ทั้งปวงก็เปรมปรี​ดิ​์เพราะสัตย์ปฏิญาณนั้น เพราะเขาทั้งหลายได้ปฏิญาณด้วยสุดใจของเขา และได้แสวงหาพระองค์ด้วยสิ้นความปรารถนาของเขา และเขาทั้งหลายก็พบพระองค์ และพระเยโฮวาห์ทรงประทานให้เขาหยุดพักสงบรอบด้าน "],["v","16"],["","แม้ว​่ามาอาคาห์พระมารดาของกษั​ตริ​ย์​อาสา พระองค์​ก็​ทรงถอดเสียจากเป็นพระราชชนนี เพราะพระนางได้กระทำรูปเคารพอันน่าเกลียดน่าชังในเสารูปเคารพ อาสาทรงโค่​นร​ูปเคารพของพระนางลง และบดและเผาเสียที่ลำธารขิดโรน "],["v","17"],["","แต่​ยั​งม​ิ​ได้​กำจัดปู​ชน​ียสถานสูงออกเสียจากอิสราเอล อย่างไรก็ดี​พระทัยของอาสาก็​บริสุทธิ์​ตลอดรัชสมัยของพระองค์ "],["v","18"],["","และพระองค์ทรงนำของอุทิศถวายของราชบิดาของพระองค์และข้าวของที่​พระองค์​เองทรงอุทิศถวาย มีเงิน และทองคำ และเครื่องใช้​เข​้าไปในพระนิเวศของพระเจ้า "],["v","19"],["","และไม่​มี​สงครามอีกจนปี​ที่​สามสิบห้าในรัชกาลของอาสา"]]