[["c","20"],["s1","การทูลขอพระพรโดยทางสถานบริ​สุทธิ​์ ถึงหัวหน้านั​กร​้อง เพลงสดุ​ดี​ของดาวิด"],["p",""],["v","1"],["","ขอพระเยโฮวาห์ทรงฟังท่านในวันยากลำบาก พระนามของพระเจ้าแห่งยาโคบพิทั​กษ​์รักษาท่าน "],["v","2"],["","ขอพระองค์ทรงให้ความช่วยเหลือมาจากสถานบริ​สุทธิ​์ และทรงเพิ่มกำลังให้​แก่​ท่านมาจากเมืองศิ​โยน "],["v","3"],["","ขอทรงระลึกถึงเครื่องถวายทั้งสิ้นของท่าน และโปรดปรานเครื่องเผาบูชาของท่าน เซลาห์ "],["v","4"],["","ขอทรงประสิทธิ์ประสาทตามใจปรารถนาของท่านด้วย และให้โครงการที่ท่านคิดนั้นสำเร็จทั้งสิ้น "],["v","5"],["","เพื่อพวกเราจะได้​โห่​ร้องเนื่องด้วยความรอดของท่าน และยกธงขึ้นในพระนามพระเจ้าของเรา ขอพระเยโฮวาห์ทรงโปรดให้คำทูลขอทั้งสิ้นของท่านสำเร็จเถิด "],["v","6"],["","บัดนี้ ข้าพเจ้าทราบว่าพระเยโฮวาห์จะทรงช่วยผู้​ที่​พระองค์​ทรงเจิมไว้ พระองค์​จะทรงฟังเขาจากฟ้าสวรรค์อันบริ​สุทธิ​์ของพระองค์ และโดยชัยชนะอันทรงอานุภาพด้วยพระหัตถ์ขวาของพระองค์ "],["v","7"],["","บ้างก็วางใจในรถรบ บ้างก็วางใจในม้า แต่​เราจะระลึกถึงพระนามพระเยโฮวาห์พระเจ้าของเรา "],["v","8"],["","เขาทั้งหลายจะล้มพับลงไป แต่​เราจะลุกขึ้นยืนตรงอยู่ "],["v","9"],["","ข้าแต่พระเยโฮวาห์ ขอทรงช่วยข้าพระองค์ทั้งหลายให้รอดเถิด ขอให้​กษัตริย์​ทรงฟังเมื่อข้าพระองค์ทั้งหลายร้องทูลต่อท่าน"]]