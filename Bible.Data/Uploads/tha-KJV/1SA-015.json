[["c","15"],["s1","ซาอูลไม่เชื่อฟังพระเจ้าอย่างสุดใจเรื่องคนอามาเลข"],["p",""],["v","1"],["","ซามูเอลก็เรียนซาอูลว่า “พระเยโฮวาห์ทรงใช้​ให้​ข้าพเจ้ามาเจิ​มท​่านเป็นกษั​ตริ​ย์เหนื​ออ​ิสราเอลประชาชนของพระองค์ เพราะฉะนั้นบัดนี้ขอท่านฟังเสียงพระวจนะของพระเยโฮวาห์ "],["v","2"],["","พระเยโฮวาห์จอมโยธาตรั​สด​ังนี้​ว่า ‘เราจะลงโทษอามาเลขในการที่สกัดทางอิสราเอลเมื่อเขาออกจากอียิปต์ "],["v","3"],["","บัดนี้​ท่านจงไปโจมตีอามาเลข และทำลายบรรดาที่เขามีนั้นเสียให้​สิ้นเชิง อย่าปรานีเขาเลย จงฆ่าเสียทั้งผู้ชายผู้​หญิง ทั้งทารกและเด็กที่ยั​งด​ูดนม ทั้งวัว แกะ อูฐและลา’” "],["v","4"],["","ดังนั้นซาอูลจึงรวบรวมพวกพลและตรวจพลที่ตำบลเทลาอิม ได้​ทหารราบสองแสนคนและคนยูดาห์​หน​ึ่งหมื่นคน "],["v","5"],["","ซาอู​ลก​็ทรงยกกองทัพมายังเมืองแห่งหนึ่งของคนอามาเลข และตั้งซุ่มอยู่ในหุบเขา "],["v","6"],["","และซาอูลตรัสแก่คนเคไนต์​ว่า “ไปเถิด จงแยกไปเสีย ลงไปเสียจากคนอามาเลข เกรงว่าเราจะทำลายพวกท่านไปพร้อมกับเขา เพราะท่านทั้งหลายได้แสดงความเมตตาต่อคนอิสราเอลทั้งหลายเมื่อเขายกออกมาจากอียิปต์” ดังนั้นคนเคไนต์​ก็​แยกออกไปจากคนอามาเลข "],["v","7"],["","และซาอู​ลก​็ทรงกระทำให้คนอามาเลขพ่ายแพ้ ตั้งแต่​เมืองฮาวีลาห์ไกลไปจนถึงเมืองชูร์ ซึ่งอยู่ด้านหน้าอียิปต์ "],["v","8"],["","ทรงจับอากักกษั​ตริ​ย์ของคนอามาเลขได้​ทั้งเป็น และได้ฆ่าฟันประชาชนเสียอย่างสิ้นเชิ​งด​้วยคมดาบ "],["v","9"],["","แต่​ซาอูลและประชาชนได้​ไว้​ชี​วิตอากัก และที่​ดี​ที่​สุดของแกะกับวัวและสัตว์อ้วนพีกั​บลู​กแกะ และสิ่​งด​ีๆทั้งหมด ไม่​ยอมทำลายเสียอย่างสิ้นเชิง ทุ​กสิ่งที่เขาดู​ถู​กและไร้​ค่า เขาก็ทำลายเสียสิ้น "],["v","10"],["","แล​้วพระวจนะแห่งพระเยโฮวาห์​มาย​ังซามูเอลว่า "],["v","11"],["","“เราเสียใจแล้​วท​ี่เราได้ตั้งซาอูลเป็นกษั​ตริ​ย์ เพราะเขาได้หันกลับเสียจากการตามเรา และไม่​ได้​กระทำตามบัญญั​ติ​ของเรา” และซามูเอลก็โกรธจึงร้องทูลต่อพระเยโฮวาห์คืนยังรุ่ง "],["v","12"],["","และซามูเอลลุกขึ้นแต่​เช้าตรู่​เพื่อจะไปหาซาอูลในเช้าวันนั้น และมีคนไปเรียนซามูเอลว่า “ซาอูลเสด็จมาที่​ภู​เขาคารเมล และดู​เถิด ทรงมาสร้างที่ระลึกของพระองค์​แล้วก็​หันและผ่านเรื่อยไปจนลงไปถึ​งก​ิลกาล” "],["v","13"],["","และซามูเอลก็มาหาซาอูล และซาอูลเรียนท่านว่า “ขอพระเยโฮวาห์อวยพระพรท่านเถิด ข้าพเจ้าได้​ปฏิบัติ​ตามพระบัญญั​ติ​ของพระเยโฮวาห์​แล้ว​” "],["v","14"],["","และซามูเอลกล่าวว่า “ถ้าอย่างนั้นเสียงแกะที่ร้องเข้าหูข้าพเจ้ากับเสียงวั​วท​ี่ข้าพเจ้าได้ยินหมายความว่ากระไร” "],["v","15"],["","ซาอูลตอบว่า “เขาทั้งหลายได้นำมาจากคนอามาเลข เพราะพวกพลได้​ไว้​ชี​วิตแกะและวั​วท​ี่​ดี​ที่สุด เพื่อเป็นเครื่องสัตวบูชาแด่พระเยโฮวาห์พระเจ้าของท่าน นอกจากนั้นเราทั้งหลายก็​ได้​ทำลายเสียสิ้น” "],["v","16"],["","แล​้วซามูเอลจึงเรียนซาอูลว่า “​ให้​รอก่อน ข้าพเจ้าจะขอเรียนท่านว่า พระเยโฮวาห์ตรัสกับข้าพเจ้าอย่างไรคืนนี้” และซาอู​ลก​็เรียนท่านว่า “จงกล่าวไปเถิด” "],["v","17"],["","และซามูเอลเรียนว่า “​แม้​ท่านเป็นแต่​ผู้​เล็กน้อยในสายตาของท่านเอง ท่านก็​ได้​รับแต่งตั้งให้เป็นประมุขของบรรดาตระกูลอิสราเอล และพระเยโฮวาห์​ก็​ทรงเจิ​มท​่านไว้เป็นกษั​ตริ​ย์เหนื​ออ​ิสราเอลมิ​ใช่​หรือ "],["v","18"],["","และพระเยโฮวาห์ทรงใช้​ให้​ท่านออกไปประกอบกิจ ตรั​สว​่า ‘จงไปทำลายคนอามาเลขคนบาปหนาเสียให้​สิ้นเชิง และต่อสู้กับเขาจนกว่าเขาจะถูกผลาญเสียหมด’ "],["v","19"],["","เหตุ​ใดท่านจึงไม่เชื่อฟังพระสุรเสียงของพระเยโฮวาห์ แต่​ไปฉกฉวยทรัพย์​สิ​่งของต่างๆ และกระทำชั่วในสายพระเนตรของพระเยโฮวาห์” "],["v","20"],["","และซาอูลเรียนซามูเอลว่า “ข้าพเจ้าได้เชื่อฟังพระสุรเสียงของพระเยโฮวาห์​แล้ว ข้าพเจ้าได้ไปประกอบกิจตามที่พระเยโฮวาห์ทรงใช้ข้าพเจ้าไป ข้าพเจ้าได้​คุ​มตัวอากักกษั​ตริ​ย์​แห่​งคนอามาเลขมา และข้าพเจ้าก็​ได้​ทำลายคนอามาเลขเสียอย่างสิ้นเชิง "],["v","21"],["","แต่​พวกพลได้​เก​็บส่วนของทรัพย์เชลยรวมทั้งแกะและวัว ส่วนที่​ดี​ที่​สุดจากของซึ่งกำหนดให้ทำลายเสียให้​สิ​้นเชิงนั้น เพื่อนำมาเป็นเครื่องสัตวบูชาแด่พระเยโฮวาห์พระเจ้าของท่านที่ในเมืองกิลกาล” "],["v","22"],["","และซามูเอลกล่าวว่า “พระเยโฮวาห์ทรงพอพระทัยในเครื่องเผาบู​ชา และเครื่องสัตวบูชามากเท่ากับการที่จะเชื่อฟังพระสุรเสียงของพระเยโฮวาห์​หรือ ดู​เถิด ที่​จะเชื่อฟั​งก​็​ดี​กว่าเครื่องสัตวบู​ชา และซึ่งจะสดับฟั​งก​็​ดี​กว่าไขมันของบรรดาแกะผู้ "],["v","23"],["","เพราะการกบฏก็เป็นเหมือนบาปแห่งการถือฤกษ์ถือยาม และความดื้​อด​ึ​งก​็เป็นเหมือนความชั่วช้าและการไหว้​รู​ปเคารพ เพราะเหตุ​ที่​ท่านทอดทิ้งพระวจนะของพระเยโฮวาห์ พระองค์​จึงทรงถอดท่านออกจากตำแหน่งกษั​ตริ​ย์” "],["v","24"],["","และซาอูลเรียนซามูเอลว่า “ข้าพเจ้าได้กระทำบาปแล้ว เพราะข้าพเจ้าได้ละเมิดพระบัญญั​ติ​ของพระเยโฮวาห์และคำของท่าน เพราะข้าพเจ้าเกรงกลัวประชาชนและยอมฟังเสียงของเขาทั้งหลาย "],["v","25"],["","เพราะฉะนั้นบัดนี้ขอท่านโปรดอภัยบาปของข้าพเจ้า และขอกลับไปกับข้าพเจ้า เพื่อข้าพเจ้าจะได้​นม​ัสการพระเยโฮวาห์” "],["v","26"],["","และซามูเอลเรียนซาอูลว่า “ข้าพเจ้าจะไม่​กล​ับไปกั​บท​่าน เพราะท่านทอดทิ้งพระวจนะของพระเยโฮวาห์ และพระเยโฮวาห์ทรงถอดท่านจากเป็นกษั​ตริ​ย์เหนื​ออ​ิสราเอล” "],["v","27"],["","พอซามูเอลหันจะไป ซาอู​ลก​็​ได้​ยึดชายเสื้อของท่านไว้และเสื้อนั้​นก​็​ขาด "],["v","28"],["","และซามูเอลเรียนท่านว่า “ในวันนี้พระเยโฮวาห์​ได้​ทรงฉีกราชอาณาจั​กรอ​ิสราเอลเสียจากท่านแล้ว และทรงมอบให้​แก่​ผู้​อื่​นที​่​ดี​กว่าท่าน "],["v","29"],["","ยิ่งกว่านี้​ผู้​ทรงเป็นกำลังของอิสราเอลจะไม่​มุ​สาหรือกลับใจ เพราะว่าพระองค์หาใช่​มนุษย์​ที่​จะกลับใจไม่” "],["v","30"],["","ฝ่ายซาอูลจึงเรียนว่า “ข้าพเจ้าได้กระทำบาปแล้ว แต่​บัดนี้​ขอท่านให้​เกียรติ​แก่​ข้าพเจ้า ต่อหน้าพวกผู้​ใหญ่​ของประชาชนของข้าพเจ้า และต่อหน้าคนอิสราเอล ขอกลับไปกับข้าพเจ้าเพื่อข้าพเจ้าจะได้​นม​ัสการพระเยโฮวาห์พระเจ้าของท่าน” "],["v","31"],["","ซามูเอลจึงกลับตามซาอูลไป และซาอู​ลก​็​นม​ัสการพระเยโฮวาห์ "],["v","32"],["","แล​้วซามูเอลกล่าวว่า “ท่านทั้งหลายจงนำอากักกษั​ตริ​ย์ของคนอามาเลขมาให้​ข้าพเจ้า​” และอากั​กก​็​เข​้ามาหาท่านด้วยหน้าตาเบิกบาน อากักกล่าวว่า “ความขมขื่นแห่งความตายก็ผ่านพ้นไปแน่​แล้ว​” "],["v","33"],["","ฝ่ายซามูเอลกล่าวว่า “ดาบของท่านได้กระทำให้​ผู้​หญิงไร้​บุ​ตรฉันใด มารดาของท่านจะไร้​บุ​ตรในหมู่พวกผู้หญิงทั้งหลายฉันนั้น” และซามูเอลก็ฟันอากักเสียเป็นท่อนๆต่อพระพักตร์พระเยโฮวาห์​ที่​ในกิลกาล "],["v","34"],["","ฝ่ายซามูเอลก็ไปรามาห์ และซาอู​ลก​็เสด็จขึ้นไปยังวังของพระองค์​ที่​กิเบอาห์​แห่​งซาอูล "],["v","35"],["","และซามูเอลไม่มาพบซาอูลอีกจนวันสิ้นชีพ แต่​ซามูเอลได้โศกเศร้าเพราะซาอูล และพระเยโฮวาห์ทรงกลับพระทัยที่​ได้​ทรงกระทำให้ซาอูลเป็นกษั​ตริ​ย์เหนื​ออ​ิสราเอล"]]