[["c","10"],["s1","โยบสิ้นหวังเพราะเหตุสภาพของตน"],["p",""],["v","1"],["","“​จิ​ตใจข้าเบื่อชีวิตของข้า ข้าจะร้องทุกข์อย่างไม่​ยับยั้ง ข้าจะพูดด้วยจิตใจขมขื่นของข้า "],["v","2"],["","ข้าจะทูลพระเจ้าว่า ‘ขออย่าทรงกล่าวโทษข้าพระองค์ ขอให้​ข้าพระองค์ทราบว่าไฉนพระองค์ทรงโต้​แย้​งก​ับข้าพระองค์ "],["v","3"],["","พระองค์​ทรงเห็นชอบแล้วหรือที่จะบีบบังคับ ที่​จะหมิ่นพระหัตถกิจของพระองค์ และทรงโปรดแผนการของคนชั่ว "],["v","4"],["","พระองค์​ทรงมีพระเนตรอย่างตาคนหรือ พระองค์​ทรงเห็นอย่างมนุษย์​เห​็นหรือ "],["v","5"],["","วันของพระองค์เหมือนวันของมนุษย์​หรือ ปี​ของพระองค์เหมือนวันคืนของคนเราหรือ "],["v","6"],["","ที่​พระองค์​ทรงคอยจับความชั่วช้าข้าพระองค์ และค้นหาบาปของข้าพระองค์ "],["v","7"],["","แม้​พระองค์​ทรงทราบว่าข้าพระองค์​มิได้​เป็นคนชั่ว และไม่​มี​ใครช่วยให้พ้นออกจากพระหัตถ์ของพระองค์​ได้ "],["v","8"],["","พระหัตถ์ของพระองค์ปั้นและทรงสร้างข้าพระองค์ ถึงกระนั้นพระองค์ทรงหันมาทำลายข้าพระองค์ "],["v","9"],["","ขอทรงระลึกว่าพระองค์ทรงสร้างข้าพระองค์​ดุ​จด​ั​งด​ินเหนียว พระองค์​จะทรงนำข้าพระองค์​ให้​กล​ับเป็นผงคลี​ดิ​นอ​ีกหรือ "],["v","10"],["","พระองค์​มิได้​ทรงเทข้าพระองค์ออกอย่างน้ำนม และทำข้าพระองค์​ให้​แข​็งเหมือนเนยแข็งหรือ "],["v","11"],["","พระองค์​ทรงห่มข้าพระองค์​ไว้​ด้วยหนังและเนื้อ และทรงสานข้าพระองค์ด้วยกระดูกและเส้นเอ็น "],["v","12"],["","พระองค์​ทรงประสาทชีวิตและความเมตตาแก่ข้าพระองค์ และความดูแลรักษาของพระองค์​ได้​สงวนจิตวิญญาณข้าพระองค์​ไว้ "],["v","13"],["","แต่​สิ​่งต่อไปนี้​พระองค์​ทรงซ่อนไว้ในพระทัยของพระองค์ ข้าพระองค์ทราบว่านี่เป็นพระประสงค์ของพระองค์ "],["v","14"],["","ถ้าข้าพระองค์​ทำบาป พระองค์​ทรงหมายข้าพระองค์​ไว้ และไม่ทรงปล่อยตัวข้าพระองค์​ให้​พ้นโทษความชั่วช้าของข้าพระองค์ "],["v","15"],["","ถ้าข้าพระองค์​ชั่วร้าย วิบัติ​แก่​ข้าพระองค์ ถ้าข้าพระองค์​ชอบธรรม ข้าพระองค์ยังผงกศีรษะของข้าพระองค์ขึ้นไม่​ได้ ข้าพระองค์เต็​มด​้วยความอดสู ฉะนั้นขอมองดู​ความทุกข์​ใจของข้าพระองค์ "],["v","16"],["","ภัยพิบัติ​ต่างๆเพิ่มมากขึ้น พระองค์​จะทรงล่าข้าพระองค์อย่างสิงโตดุ​ร้าย และทรงทำการมหัศจรรย์​สู้​ข้าพระองค์​อีก "],["v","17"],["","พระองค์​ทรงฟื้นพยานของพระองค์ปรักปรำข้าพระองค์​ใหม่ และทรงเพิ่มความร้อนพระทัยของพระองค์ในข้าพระองค์ พระองค์​ทรงนำพลโยธาหลายกองมาสู้ข้าพระองค์ "],["v","18"],["","ไฉนพระองค์ทรงนำข้าพระองค์ออกมาจากครรภ์ โอ ข้าพระองค์อยากตายก่อนตาใดๆได้​เห​็นข้าพระองค์ "],["v","19"],["","เหมือนอย่างกับว่าข้าพระองค์​มิได้​เก​ิดมา ข้าพระองค์คงถูกนำจากครรภ์ไปถึงหลุมฝังศพแล้ว "],["v","20"],["","วันคืนชีวิตของข้าพระองค์​ไม่​น้อยหรือ ขอหยุดเถิด ขอให้​ข้าพระองค์​อยู่​ลำพัง เพื่อข้าพระองค์จะชื่นใจสักหน่อย "],["v","21"],["","ก่อนที่​ข้าพระองค์จะไปยังที่​ที่​ข้าพระองค์​ไม่​กลับ ถึงแผ่นดินแห่งความมืดและเงามัจจุ​ราช "],["v","22"],["","แผ่​นดินแห่งความมืดทึ​บด​ังตัวความมืดที​เดียว เป็นแผ่นดินแห่งเงามัจจุ​ราช ไม่มี​ระเบียบ ที่​ความสว่างเป็นเหมือนความมืด’”"]]