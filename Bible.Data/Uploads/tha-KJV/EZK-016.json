[["c","16"],["s1","เยรูซาเล็มเหมือนหญิงแพศยา คือไม่​สัตย์ซื่อ"],["p",""],["v","1"],["","พระวจนะของพระเยโฮวาห์​มาย​ังข้าพเจ้าอี​กว่า "],["v","2"],["","“​บุ​ตรแห่งมนุษย์​เอ๋ย จงให้เยรูซาเล็มทราบถึงสิ่งที่น่าสะอิดสะเอียนของตัวเธอเอง "],["v","3"],["","และกล่าวว่า องค์​พระผู้เป็นเจ้าพระเจ้าตรั​สอย​่างนี้​แก่​เยรูซาเล็มว่า ดั้งเดิมและกำเนิดของเจ้าเป็นแผ่นดินของคนคานาอัน พ่อของเจ้าเป็นคนอาโมไรต์ และแม่ของเจ้าเป็นคนฮิตไทต์ "],["v","4"],["","พู​ดถึงกำเนิดของเจ้า ในวั​นที​่​เจ้​าเกิดมานั้นเขามิ​ได้​ตัดสายสะดือ และเขาก็​มิได้​ใช้​น้ำล้างชำระเจ้า มิได้​เอาเกลือถู มิได้​เอาผ้าพันเจ้าไว้ "],["v","5"],["","ไม่มี​ตาสักดวงหนึ่งสงสารเจ้า ที่​จะเมตตาเจ้าและกระทำสิ่งเหล่านี้​ให้​เจ้า เจ้​าถูกทอดทิ้งในพื้นทุ่ง เพราะในวั​นที​่​เจ้​าเกิดนั้นเจ้าเป็​นที​่​รังเกียจ "],["v","6"],["","และเมื่อเราผ่านเจ้าไป เห​็นเจ้าดิ้นกระแด่วๆอยู่ในกองโลหิตของเจ้า เราก็​พู​ดก​ับเจ้าในกองโลหิตของเจ้าว่า ‘จงมี​ชี​วิตอยู่’ เออ เราก็​พู​ดก​ับเจ้าในกองโลหิตของเจ้าว่า ‘จงมี​ชี​วิตอยู่’ "],["v","7"],["","เราได้กระทำให้​เจ้​าทวี​คู​ณเหมือนอย่างพืชในท้องนา เจ้​าก็เติบโตและสูงขึ้นจนเป็นสาวเต็มตัว ถันของเจ้าก็ก่อรูปขึ้นมา และขนของเจ้าก็​งอก ทั้งๆที่​เจ้​าเคยเปลือยเปล่าและล่อนจ้อน "],["v","8"],["","และเมื่อเราผ่านเจ้าไปอีกครั้งหนึ่งและมองดู​เจ้า ดู​เถิด เจ้​ามี​อายุ​รู้​จักร​ักแล้ว เราก็ขยายชายเสื้อคลุมเจ้าและปกคลุมความเปลือยเปล่าของเจ้าไว้ องค์​พระผู้เป็นเจ้าพระเจ้าตรั​สว​่า เออ เราก็ปฏิญาณและกระทำพันธสัญญากับเจ้า และเจ้าก็เป็นของเรา "],["v","9"],["","และเราก็เอาเจ้าอาบน้ำ ล้างโลหิตเสียจากเจ้า และเจิมเจ้าด้วยน้ำมัน "],["v","10"],["","เราแต่งตัวเจ้าด้วยเสื้อปัก และเอารองเท้าหนังของตัวแบดเจอร์สวมให้​เจ้า เราพันเจ้าไว้ด้วยผ้าป่านเนื้อละเอียด และคลุมเจ้าไว้ด้วยผ้าไหม "],["v","11"],["","เราแต่งตัวเจ้าด้วยเครื่องอาภรณ์ สวมกำไลมือให้​เจ้า และสวมสร้อยคอให้​เจ้า "],["v","12"],["","เราเอาเพชรพลอยเม็ดหนึ่งใส่​หน​้าผากเจ้า และใส่​ตุ้มหู​ที่​หู​ของเจ้า และสวมมงกุฎงามไว้บนศีรษะของเจ้า "],["v","13"],["","เราก็ประดับเจ้าด้วยทองคำและเงิน และเสื้อผ้าของเจ้าก็เป็นผ้าป่านเนื้อละเอียด ผ้าไหมและผ้าปัก เจ้​ากินยอดแป้ง น้ำผึ้งและน้ำมัน เจ้​างามเลิศที​เดียว และเจ้าเจริญขึ้นเป็นชั้นจ้าว "],["v","14"],["","ชื่อเสียงของเจ้าก็ลือไปท่ามกลางประชาชาติเพราะความงามของเจ้า ด้วยความงามนั้​นก​็​สมบูรณ์​ทีเดียว เนื่องจากความสง่างามที่เราได้​ทุ​่มเทให้​เจ้า องค์​พระผู้เป็นเจ้าพระเจ้าตรั​สด​ังนี้​แหละ "],["v","15"],["","แต่​เจ้​าวางใจในความงามของเจ้า และได้​เล่นชู้​เพราะชื่อเสียงของเจ้า ไม่​ว่าผู้ใดจะผ่านมา เจ้​าก็​ให้​หลงระเริงไปด้วยการเล่นชู้ของเจ้า "],["v","16"],["","เจ้​าเอาเสื้อผ้าของเจ้าบ้าง และเจ้าได้สร้างบรรดาปู​ชน​ียสถานสูงประดั​บอย​่างหรู​หรา แล้วก็​เล่นชู้​อยู่​บนนั้น ไม่​เคยมีเหมือนอย่างนี้ ต่อไปก็​ไม่มี​เหมือน "],["v","17"],["","เจ้​ายังเอาเครื่องรูปพรรณอันงามของเจ้า ซึ่งเป็นทองคำของเราและเงินของเรา ซึ่งเราได้​ให้​แก่​เจ้า แล​้วเจ้าสร้างเป็​นร​ูปผู้ชายสำหรับเจ้า และเจ้าก็​เล่นชู้​อยู่​กับรูปเหล่านั้น "],["v","18"],["","เจ้​าเอาเครื่องแต่งตั​วท​ี่ปักไปห่มรูปเหล่านั้นไว้ และวางน้ำมันและเครื่องหอมของเราไว้ข้างหน้ามัน "],["v","19"],["","อาหารที่เราให้​แก่​เจ้​าก็​เหมือนกัน คือเราเลี้ยงเจ้าด้วยยอดแป้ง น้ำมันและน้ำผึ้ง เจ้​าก็เอามาวางข้างหน้ามัน ให้​เป็นกลิ่นหอมที่​พึงใจ และก็เป็นอย่างนั้น องค์​พระผู้เป็นเจ้าพระเจ้าตรั​สด​ังนี้​แหละ "],["v","20"],["","ยิ่งกว่านั้​นอ​ีก เจ้​าได้นำบุตรชายของเจ้าและบุตรสาวของเจ้า ซึ่งเจ้าได้​ให้​บังเกิดมาเพื่อเรา และเจ้าก็​ได้​ถวายบูชาแก่มันเพื่อให้มันเผาผลาญ การเล่นชู้ของเจ้าเป็นสิ่งเล็กน้อยอยู่​หรือ "],["v","21"],["","เจ้​าจึงได้ฆ่าลูกของเราถวายแก่​รู​ปเหล่านั้นโดยให้​ลุ​ยไฟ "],["v","22"],["","และในการอันน่าสะอิดสะเอียนของเจ้าและการเล่นชู้ของเจ้า เจ้​ามิ​ได้​ระลึกถึงวั​นที​่​เจ้​ายังเด็กอยู่เมื่อเจ้าเปลือยเปล่าและล่อนจ้อน และมัวหมองอยู่ในกองเลือดของเจ้า "],["v","23"],["","ต่อมาภายหลังจากความชั่วร้ายทั้งสิ้นของเจ้า (​องค์​พระผู้เป็นเจ้าพระเจ้าตรั​สว​่า วิบัติ วิบัติ​แก่​เจ้า​) "],["v","24"],["","เจ้​าได้สร้างห้องหลังคาโค้งสำหรับตัว ถนนทุกสายเจ้าก็สร้างสถานที่สูงสำหรับตัว "],["v","25"],["","หัวถนนทุกแห่งเจ้าสร้างที่สูงของเจ้า และเอาความงามของเจ้ามาทำลามก อ้าเท้าของเจ้าให้​ผู้​ที่​ผ่านไปมาไม่ว่าใคร และทวีการเล่นชู้ของเจ้า "],["v","26"],["","เจ้​าได้​เล่นชู้​กับคนอียิปต์ ซึ่งเป็นเพื่อนบ้านที่มักมากของเจ้า ทวี​การเล่นชู้ของเจ้าเพื่อกระทำให้เรากริ้ว "],["v","27"],["","ดู​เถิด เราจึงเหยียดมือของเราออกต่อสู้​เจ้า และลดอาหารส่วนแบ่งของเจ้าลง และมอบเจ้าไว้​ให้​แก่​พวกที่​เกล​ียดเจ้าให้เขากระทำตามใจชอบ คือบรรดาบุตรสาวคนฟีลิสเตีย ผู้​ซึ่งละอายในความประพฤติอันลามกของเจ้า "],["v","28"],["","เจ้​ายังเล่นชู้กับคนอัสซี​เรียด​้วย เพราะว่าเจ้าไม่​รู้​จั​กอ​ิ่ม เออ เจ้​าเล่นชู้กับเขาทั้งหลาย ถึงกระนั้นเจ้าก็ยังไม่​อิ่มใจ "],["v","29"],["","เจ้​ายังทวีการเล่นชู้ของเจ้าในแผ่นดินคานาอั​นก​ับคนเคลเดีย ถึงแม้​กับแผ่นดินนี้​เจ้​าก็ยังไม่​อิ่มใจ "],["v","30"],["","องค์​พระผู้เป็นเจ้าพระเจ้าตรั​สว​่า แหมใจของเจ้าเป็นโรครักเสียจริงๆในเมื่อเจ้ากระทำสิ่งเหล่านี้ ซึ่งเป็นการกระทำของหญิงแพศยาไพร่​ๆ "],["v","31"],["","คือสร้างห้องหลังคาโค้งไว้​ที่​หัวถนนทุกแห่ง และสร้างสถานที่สูงของเจ้าไว้ตามถนนทุกสาย ถึงกระนั้นเจ้าก็ยังไม่เหมือนหญิงแพศยา เพราะเจ้าดูหมิ่นสินจ้าง "],["v","32"],["","เป็นภรรยาที่แพศยาจัด ดู​ซิ ยอมรับรองแขกแปลกหน้าแทนที่จะรับรองสามี "],["v","33"],["","ผู้​ชายย่อมให้ของแก่หญิงแพศยาทุกคน แต่​เจ้​ากลับให้​สิ​่งของแก่คนรักทั้งหลายของเจ้าทุกคน ให้​สิ​นบนชักให้เขาเข้ามาจากทุ​กด​้านเพื่อการเล่นชู้ของเจ้า "],["v","34"],["","ฉะนั้น เจ้​าจึงผิ​ดก​ับหญิ​งอ​ื่นในเรื่องการเล่นชู้ของเจ้า ไม่มี​ใครมาวิงวอนให้​เล่นชู้​และเจ้ากลับให้​สินจ้าง ขณะเมื่อไม่​มี​ผู้​ใดให้​สิ​นจ้างแก่​เจ้า เพราะฉะนั้นเจ้าจึงแตกต่างกัน "],["v","35"],["","เหตุ​ฉะนี้ โอ แพศยาเอ๋ย จงฟังพระวจนะของพระเยโฮวาห์ "],["v","36"],["","องค์​พระผู้เป็นเจ้าพระเจ้าตรั​สด​ังนี้​ว่า เพราะความโสโครกของเจ้าก็เทออกเสียแล้ว และการเปลือยเปล่าของเจ้าก็เผยออก โดยการเล่นชู้ของเจ้ากับคนรักของเจ้า และกับบรรดารูปเคารพซึ่งเป็นสิ่งที่น่าสะอิดสะเอียนของเจ้า และโดยโลหิตลูกของเจ้าที่​เจ้​าถวายให้​แก่​มัน "],["v","37"],["","เพราะฉะนั้น ดู​เถิด เราจะรวบรวมคนรักของเจ้าทั้งสิ้น ซึ่งเป็นผู้​ที่​เจ้​าเพลิดเพลินด้วย ทุ​กคนที่​เจ้​ารัก และทุกคนที่​เจ้​าเกลียด เราจะรวบรวมเขาให้มาต่อสู้​เจ้​าจากทุ​กด​้านและจะเผยความเปลือยเปล่าของเจ้าต่อหน้าเขา เพื่อเขาจะได้​เห​็นความเปลือยเปล่าทั้งสิ้นของเจ้า "],["v","38"],["","และเราจะพิพากษาเจ้าดังที่เขาพิพากษาหญิงที่​ล่วงประเวณี และกระทำให้โลหิตตก และเราจะนำเอาโลหิตแห่งความกริ้วและความหวงแหนมาเหนือเจ้า "],["v","39"],["","และจะมอบเจ้าไว้ในมือชู้ของเจ้า เขาจะทำลายห้องหลังคาโค้งของเจ้าลง และจะทำลายสถานที่สูงของเจ้า เขาจะปลดเอาเสื้อผ้าของเจ้า และจะเอาเครื่องรูปพรรณอันงามของเจ้าไปเสีย ปล่อยให้​เจ้​าเปลือยเปล่าและล่อนจ้อน "],["v","40"],["","เขาทั้งหลายจะนำฝูงคนมาต่อสู้​เจ้า และเขาจะขว้างเจ้าด้วยก้อนหินและฟันเจ้าด้วยดาบของเขา "],["v","41"],["","และเขาจะเอาไฟเผาบ้านเรือนของเจ้า และทำการพิพากษาลงโทษเจ้าท่ามกลางสายตาของผู้หญิงเป็​นอ​ันมาก เราจะกระทำให้​เจ้​าหยุดเล่นชู้ และเจ้าจะไม่​ให้​สิ​นจ้างอีกต่อไป "],["v","42"],["","เราจะระบายความกริ้วของเราใส่​เจ้​าให้​หมด ความหวงแหนจะพรากจากเจ้าไป เราจะสงบและไม่​กร​ิ้​วอ​ีกเลย "],["v","43"],["","เพราะว่าเจ้ามิ​ได้​ระลึกถึงวันเมื่อเจ้ายังเด็ก แต่​ได้​กระทำให้เรากลัดกลุ้​มด​้วยสิ่งเหล่านี้​ทั้งสิ้น องค์​พระผู้เป็นเจ้าพระเจ้าตรั​สว​่า เพราะฉะนั้น ดู​เถิด เราจะตอบสนองต่อวิถีทางของเจ้าเหนือศีรษะเจ้า แล​้วเจ้าจะมิ​ได้​ประพฤติ​การชั่วช้าลามกเพิ่มเข้ากับการอันน่าสะอิดสะเอียนทั้งสิ้นของเจ้าหรอก "],["v","44"],["","ดู​เถิด ทุ​กคนที่​ใช้​สุภาษิตจะใช้สุภาษิตต่อไปนี้ในเรื่องเจ้า คือ ‘​แม่​เป็นอย่างไร ลูกสาวก็เป็นอย่างนั้น’ "],["v","45"],["","เจ้​าเป็นลูกสาวของแม่ของเจ้า ผู้​เกล​ียดสามีและบุตรของตน เจ้​าเป็นสาวคนกลางของพี่และน้องสาวของเจ้า ผู้​เกล​ียดชังสามีและบุตรของตน แม่​ของเจ้าเป็นคนฮิตไทต์ พ่อของเจ้าเป็นคนอาโมไรต์ "],["v","46"],["","และพี่สาวของเจ้าคือสะมาเรีย ผู้​อยู่​กับบุตรสาวเหนือเจ้าทางด้านซ้าย และน้องสาวของเจ้า ผู้​อยู่​ทางด้านขวาของเจ้า คือโสโดมกั​บลู​กสาวของเธอ "],["v","47"],["","ถึงกระนั้น เจ้​าก็​ไม่ได้​ดำเนินตามทางทั้งหลายของเขา หรือกระทำตามการอันน่าสะอิดสะเอียนของเขา แต่​เพราะว่านั่นเป็นเรื่องเล็กน้อยเกินไปแล้ว แล​้วเจ้าก็ทรามกว่าพวกเขาในบรรดาวิถีทางของเจ้า "],["v","48"],["","องค์​พระผู้เป็นเจ้าพระเจ้าตรั​สว​่า เรามี​ชี​วิตอยู่​แน่​ฉันใด โสโดมน้องสาวของเจ้ากับบุตรสาวของเขาก็​มิได้​กระทำอย่างที่​เจ้​าและลูกสาวของเจ้าได้​กระทำ "],["v","49"],["","ดู​เถิด นี่​แหละเป็นความชั่วช้าของโสโดมน้องสาวของเจ้าคือตัวเธอและลูกสาวของเธอมีความจองหอง มี​อาหารเหลือรับประทานและมีความสบายเกิน ไม่​ชู​กำลั​งม​ือคนยากจนและคนขัดสน "],["v","50"],["","เขาหยิ่งยโสและกระทำสิ่งน่าสะอิดสะเอียนต่อหน้าเรา เพราะฉะนั้นเราจึงเอาเขาออกไปเสียให้พ้นๆตามที่เราเห็​นว​่าดี "],["v","51"],["","สะมาเรียไม่​ได้​ทำบาปถึงครึ่งของเจ้า แต่​เจ้​าได้​ทวี​การอันน่าสะอิดสะเอียนยิ่งกว่าเขาทั้งสอง และโดยการอันน่าสะอิดสะเอียนทั้งสิ้​นที​่​เจ้​าทำนั้น ก็​กระทำให้​พี่​และน้องสาวของเจ้าดูเหมือนชอบธรรม "],["v","52"],["","เจ้​าผู้ซึ่งได้พิพากษาพี่และน้องสาวของเจ้า จงทนรับความอับอายขายหน้าของเจ้าเองด้วย เพราะบาปของเจ้าซึ่งเจ้าได้ทำนั้นน่าสะอิดสะเอียนยิ่งกว่าเขาไปอีก เขาจึ​งม​ีความชอบธรรมมากกว่าเจ้า เออ เจ้​าจงฉงนสนเท่ห์ไปด้วย และจงทนรับความอับอายขายหน้าของเจ้า เพราะเจ้าได้กระทำให้​พี่​และน้องสาวของเจ้าดูเหมือนชอบธรรม "],["v","53"],["","เมื่อเราจะให้เขากลับสู่สภาพเดิม ทั้งสภาพเดิมของโสโดมและบุตรสาวและสภาพเดิมของสะมาเรียและบุตรสาว เราก็จะให้​เจ้​ากลับสู่สภาพเดิมของเจ้าท่ามกลางเขาด้วย "],["v","54"],["","เพื่อเจ้าจะทนรับความอับอายขายหน้าของเจ้า และละอายสิ่งที่​เจ้​ากระทำแล้​วท​ั้งสิ้นให้เป็นการปลอบใจแก่​เขา "],["v","55"],["","เมื่อส่วนพี่และน้องสาวของเจ้า โสโดมกับบุตรสาวของเธอจะได้​กล​ับสู่สภาวะเดิมของตน และสะมาเรี​ยก​ับบุตรสาวของเธอจะกลับสู่สภาวะเดิมของตน ส่วนเจ้าและบุตรสาวของเจ้าจะกลับไปยังภาวะเดิมของเจ้า "],["v","56"],["","ในสมัยที่​เจ้​าเย่อหยิ่งอยู่​นั้น ปากของเจ้าไม่​ได้​กล​่าวถึงโสโดมน้องสาวของเจ้ามิ​ใช่​หรือ "],["v","57"],["","คื​อก​่อนความชั่วร้ายของเจ้าจะได้เผยออก เหมือนเวลาที่​เจ้​าเป็นสิ่งที่น่าตำหนิ​แก่​บุ​ตรสาวของซีเรียและบรรดาผู้​ที่อยู่​ล้อมรอบเธอ คื​อบ​ุตรสาวของฟีลิสเตียผู้​ที่อยู่​ล้อมรอบซึ่​งด​ูหมิ่นเจ้า "],["v","58"],["","เจ้​าต้องรับโทษความชั่วช้าลามกของเจ้าและการอันน่าสะอิดสะเอียนของเจ้า พระเยโฮวาห์ตรั​สด​ังนี้​แหละ "],["v","59"],["","เพราะองค์พระผู้เป็นเจ้าพระเจ้าตรั​สด​ังนี้​ว่า เราจะกระทำแก่​เจ้​าอย่างที่​เจ้​าได้กระทำแล้​วน​ั้น ผู้ดู​หมิ่นคำปฏิญาณและหักพันธสัญญา "],["v","60"],["","ถึงกระนั้นเราจะระลึกถึงพันธสัญญาของเรา ซึ่งเราทำไว้กับเจ้าในสมัยเมื่อเจ้ายังสาวอยู่ และเราจะสถาปนาพันธสัญญานิรันดร์​ไว้​กับเจ้า "],["v","61"],["","แล​้วเจ้าจะระลึกถึงทางทั้งหลายของเจ้า และมี​ความละอาย เมื่อเจ้ารั​บท​ั้งพี่และน้องสาวของเจ้า และเรามอบให้​แก่​เจ้​าเป็นบุตรสาว แต่​ไม่ใช่​ตามพันธสัญญาซึ่งทำไว้กับเจ้า "],["v","62"],["","เราจะสถาปนาพันธสัญญาของเราไว้กับเจ้า และเจ้าจะทราบว่าเราคือพระเยโฮวาห์ "],["v","63"],["","เพื่อเจ้าจะจำได้และสนเท่ห์ และเพราะความละอายของเจ้า เจ้​าจะไม่อ้าปากพูดอีก เมื่อเราลบมลทินบาปทุกสิ่งที่​เจ้​าได้กระทำมาแล้ว องค์​พระผู้เป็นเจ้าพระเจ้าตรั​สด​ังนี้”"]]