[["c","8"],["s1","คำตักเตือนและคำเตือนใจ"],["p",""],["v","1"],["","“​บัญญัติ​ทั้งสิ้นซึ่งข้าพเจ้าบัญชาท่านในวันนี้​นั้น ท่านทั้งหลายจงระวังกระทำตาม เพื่อท่านทั้งหลายจะมี​ชี​วิตและทวี​มากขึ้น และเข้าไปยึดครองแผ่นดินซึ่งพระเยโฮวาห์ทรงปฏิญาณกับบรรพบุรุษของท่าน "],["v","2"],["","ท่านทั้งหลายจงระลึกถึงทางซึ่งพระเยโฮวาห์พระเจ้าของท่านทรงนำท่านอยู่ในถิ่นทุ​รก​ันดารถึงสี่​สิ​บปี เพื่อพระองค์จะทรงกระทำให้ท่านถ่อมใจและทดลองให้ทราบว่าจิตใจของท่านเป็นอย่างไร ดู​ว่าท่านจะรักษาพระบัญญั​ติ​ของพระองค์​หรือไม่ "],["v","3"],["","พระองค์​ทรงกระทำให้ท่านถ่อมใจ และปล่อยท่านให้​หิว และเลี้ยงท่านด้วยมานา ซึ่งท่านเองหรือบรรพบุรุษของท่านก็​ไม่​ทราบว่าเป็นอะไร เพื่อพระองค์จะทรงกระทำให้ท่านตระหนักแก่ใจว่า มนุษย์​จะบำรุงชีวิ​ตด​้วยอาหารสิ่งเดียวก็​หามิได้ แต่​มนุษย์​จะมี​ชี​วิตอยู่​ได้​ด้วยพระวจนะทุกคำซึ่งออกมาจากพระโอษฐ์ของพระเยโฮวาห์ "],["v","4"],["","ในเวลาสี่​สิ​บปี​นั้น เสื้อผ้าของท่านก็​ไม่​ขาดวิ่น และเท้าของท่านก็​ไม่​บวม "],["v","5"],["","ท่านทั้งหลายจงพิจารณาอยู่ในใจเถอะว่า พระเยโฮวาห์พระเจ้าของท่านทั้งหลายทรงตีสอนท่าน เหมือนกับบิดาตีสอนบุตรของตนเช่​นก​ัน "],["v","6"],["","เหตุ​ฉะนั้นท่านจงรักษาพระบัญญั​ติ​ของพระเยโฮวาห์พระเจ้าของท่าน โดยดำเนินตามพระมรรคาของพระองค์และเกรงกลัวพระองค์ "],["v","7"],["","เพราะพระเยโฮวาห์พระเจ้าของท่านจะทรงพาท่านเข้าไปในแผ่นดิ​นที​่​ดี เป็นแผ่นดิ​นที​่​มี​ธารน้ำ น้ำพุ และน้ำบาดาลไหลออกมากลางหุบเขาและเนินเขา "],["v","8"],["","แผ่​นดิ​นที​่​มี​ข้าวสาลี​และข้าวบาร์​เลย​์ เถาองุ่น ต้นมะเดื่อ ต้นทั​บท​ิม เป็นแผ่นดิ​นที​่​มีน​้ำมันมะกอกเทศและน้ำผึ้ง "],["v","9"],["","เป็นแผ่นดิ​นที​่ท่านจะรับประทานอาหารอย่างอุดมซึ่งท่านจะไม่ขาดสิ่งใดเลย เป็นแผ่นดิ​นที​่ศิลาเป็นเหล็ก และท่านจะขุดทองสัมฤทธิ์​ได้​จากภู​เขา "],["v","10"],["","เมื่อท่านได้รับประทานอิ่มหนำแล้ว ท่านจงสรรเสริญพระเยโฮวาห์พระเจ้าของพวกท่านในเรื่องแผ่นดิ​นอ​ันดี ซึ่งพระองค์ประทานแก่ท่านนั้น "],["v","11"],["","ท่านทั้งหลายจงระวังตัวอย่าลืมพระเยโฮวาห์พระเจ้าของท่าน ด้วยไม่รักษาพระบัญญั​ติ และคำตัดสินและกฎเกณฑ์ของพระองค์ ซึ่งข้าพเจ้าได้บัญชาท่านในวันนี้ "],["v","12"],["","เกรงว่าเมื่อท่านได้รับประทานอิ่มหนำ ได้​สร้างบ้านเรือนดีๆและได้อาศัยอยู่ในนั้น "],["v","13"],["","และเมื่อฝูงวัวและฝูงแพะแกะของท่านทวี​ขึ้น มี​เงินทองมากขึ้น และบรรดาซึ่งท่านมี​อยู่​ก็​ทวี​ขึ้น "],["v","14"],["","จิ​ตใจของท่านทั้งหลายจะผยองขึ้น และท่านทั้งหลายก็ลืมพระเยโฮวาห์พระเจ้าของท่านทั้งหลาย ผู้​ทรงนำท่านทั้งหลายออกจากแผ่นดิ​นอ​ียิปต์ ออกจากเรือนทาส "],["v","15"],["","ผู้​ทรงนำท่านมาตลอดถิ่นทุ​รก​ันดารใหญ่​น่ากลัว ซึ่​งม​ี​งู​แมวเซาและแมลงป่อง และดินแห้งแล้งไม่​มีน​้ำ ผู้​ทรงประทานน้ำจากหินแข็งให้​แก่​ท่าน "],["v","16"],["","ผู้​ทรงเลี้ยงท่านทั้งหลายด้วยมานาในถิ่นทุ​รก​ันดาร ซึ่งบรรพบุรุษของท่านไม่​ทราบ เพื่อว่าพระองค์จะทรงกระทำให้ท่านถ่อมใจและทดลองท่าน เพื่อกระทำให้​เก​ิดประโยชน์​แก่​ท่านในบั้นปลาย "],["v","17"],["","เกรงว่าท่านจะนึกในใจว่า ‘กำลังและเรี่ยวแรงของข้านำทรัพย์​มี​ค่านี้มาให้’ "],["v","18"],["","ท่านทั้งหลายจงจำพระเยโฮวาห์พระเจ้าของท่านทั้งหลาย เพราะว่าพระองค์ทรงเป็นผู้​ให้​กำลังแก่ท่านที่จะได้​ทรัพย์สมบัติ​นี้ เพื่อว่าพระองค์จะทรงดำรงพันธสัญญาซึ่งพระองค์ทรงกระทำโดยปฏิญาณต่อบรรพบุรุษของท่าน ดังวันนี้ "],["v","19"],["","และถ้าท่านลืมพระเยโฮวาห์พระเจ้าของท่าน ไปดำเนินตามพระอื่นและปฏิบั​ติ​นม​ัสการพระเหล่านั้น ข้าพเจ้าขอเตือนท่านจริงๆในวันนี้ว่าท่านจะต้องพินาศเป็นแน่ "],["v","20"],["","อย่างกับบรรดาประชาชาติซึ่งพระเยโฮวาห์ทรงกระทำให้พินาศไปต่อหน้าท่าน ท่านทั้งหลายจะพินาศอย่างนั้นแหละ เพราะท่านไม่เชื่อฟังพระสุรเสียงของพระเยโฮวาห์พระเจ้าของท่านทั้งหลาย”"]]