[["c","59"],["s1","พระเจ้าทรงสามารถ ยินดี​และมี​ฤทธิ์​ที่​จะช่วยให้​รอด"],["p",""],["v","1"],["","ดู​เถิด พระหัตถ์ของพระเยโฮวาห์​มิได้​สั้นลง ที่​จะช่วยให้รอดไม่​ได้ หรือพระกรรณตึง ซึ่งจะไม่ทรงได้​ยิน "],["v","2"],["","แต่​ว่าความชั่วช้าของเจ้าทั้งหลายได้กระทำให้​เก​ิดการแยกระหว่างเจ้ากับพระเจ้าของเจ้า และบาปของเจ้าทั้งหลายได้บังพระพักตร์ของพระองค์เสียจากเจ้า พระองค์​จึ​งม​ิ​ได้ยิน "],["v","3"],["","เพราะมือของเจ้ามลทินด้วยโลหิต และนิ้วมือของเจ้าด้วยความชั่วช้า ริมฝีปากของเจ้าได้​พู​ดคำเท็จ ลิ้นของเจ้าพึมพำความอธรรม "],["v","4"],["","ไม่มี​ผู้​ใดฟ้องอย่างยุ​ติ​ธรรม ไม่มี​ผู้​ใดขึ้นศาลอย่างสัตย์​จริง เขาทั้งหลายวางใจอยู่กับสิ่งที่​ไม่​เป็นสาระ เขาพูดเท็จ เขาตั้งครรภ์ความชั่วและคลอดความชั่วช้า "],["v","5"],["","เขาฟักไข่​งู​ทับทาง เขาทอใยแมงมุม เขาผู้กินไข่นั้​นก​็​ตาย แม้​ไข่​ลูกใดถูกทุบ งู​ร้ายก็เป็นตัวขึ้นมา "],["v","6"],["","ใยของมันจะใช้เป็นเสื้อผ้าไม่​ได้ คนจะเอาสิ่งที่มันทำมาคลุมตัวไม่​ได้ กิจการของมันเป็นการชั่วช้า และการกระทำอันทารุณก็​อยู่​ในมือของเขา "],["v","7"],["","เท​้าของเขาวิ่งไปหาความชั่ว และเขาเร่งไปหลั่งโลหิตไร้ความผิดให้​ถึงตาย ความคิดของเขาเป็นความคิดชั่วช้า การล้างผลาญและการทำลายอยู่ในหนทางของเขา "],["v","8"],["","เขาไม่​รู้​จักทางแห่งสันติ​สุข ไม่มี​ความยุ​ติ​ธรรมในวิถีของเขา เขาได้​ทำให้​ถนนของเขาคดโค้ง ผู้​ใดที่เดินในนั้นจะไม่​รู้​จักสันติ​สุข "],["v","9"],["","เพราะฉะนั้นความยุ​ติ​ธรรมจึงอยู่ห่างจากเราทั้งหลาย และความเที่ยงธรรมตามเราไม่​ทัน เราทั้งหลายคอยท่าความสว่างและ ดู​เถิด ความมืด คอยท่าความสุกใส แต่​เราดำเนินในความมืดคลุ้ม "],["v","10"],["","เราทั้งหลายคลำหากำแพงเหมือนคนตาบอด เราคลำหาราวกับว่าเราไม่​มี​ลูกตา เราสะดุดในเวลาเที่ยงเหมือนในเวลากลางคืน เราอยู่ในที่โดดเดี่ยวเหมือนคนตาย "],["v","11"],["","เราทุกคนครางเหมือนหมี และพิลาปเหมือนนกเขา และมองหาความยุ​ติ​ธรรม แต่​ไม่มี​เลย หาความรอด แต่​ก็​อยู่​ไกลจากเรา "],["v","12"],["","เพราะการละเมิดของข้าพระองค์ทั้งหลายทวีขึ้นต่อพระพักตร์​พระองค์ และบาปของข้าพระองค์​ก็​ปรักปรำข้าพระองค์ เพราะการละเมิดของข้าพระองค์​อยู่​กับข้าพระองค์ ส่วนความชั่วช้าของข้าพระองค์ ข้าพระองค์​ก็​รู้จัก "],["v","13"],["","คือการละเมิด การปฏิเสธพระเยโฮวาห์ การหันไปจากการติดตามพระเจ้าของเรา การพูดที่เป็นการบีบบังคับและการกบฏ การก​่อและการกล่าวคำเท็จจากใจ "],["v","14"],["","ความยุ​ติ​ธรรมก็​หันกลับ และความเที่ยงธรรมก็ยืนอยู่​แต่ไกล เพราะความจริงล้มลงที่ถนนเสียแล้ว และความเที่ยงตรงเข้าไปไม่​ได้ "],["v","15"],["","เออ สัจจะขาดอยู่ และผู้ใดที่พรากจากความชั่​วก​็ทำตัวให้เป็นเหยื่อ พระเยโฮวาห์ทรงเห็น แล​้วไม่เป็​นที​่พอพระทัยพระองค์​ที่​ไม่มี​ความยุติธรรม "],["v","16"],["","พระองค์​ทรงเห็​นว​่าไม่​มี​คนใดเลย ทรงประหลาดพระทัยว่าไม่​มี​ใครอ้อนวอนเผื่อ เพราะฉะนั้นพระกรของพระองค์เองก็นำความรอดมาสู่​พระองค์ และความชอบธรรมของพระองค์​ชู​พระองค์​ไว้ "],["v","17"],["","พระองค์​ทรงสวมความชอบธรรมเป็นทับทรวง และพระมาลาแห่งความรอดอยู่เหนือพระเศียรของพระองค์ พระองค์​ทรงสวมฉลองพระองค์​แห่​งการแก้แค้นเป็นของคลุมพระกาย และเอาความกระตือรือร้นห่มพระองค์ "],["v","18"],["","พระองค์​จะทรงชำระให้ตามการกระทำของเขา คือพระพิโรธแก่​ปรปักษ์​ของพระองค์ และสิ่งสนองแก่​ศัตรู​ของพระองค์ พระองค์​จะทรงมอบการสนองแก่เกาะทั้งหลาย "],["v","19"],["","เขาจึงจะยำเกรงพระนามพระเยโฮวาห์จากตะวันตก และสง่าราศีของพระองค์จากที่​ตะวันขึ้น เมื่อศั​ตรู​มาอย่างแม่น้ำเชี่ยว พระวิญญาณของพระเยโฮวาห์จะยกธงขึ้นสู้​มัน"],["s1","พระผู้​ไถ่​จะเสด็จมายังศิ​โยน"],["p",""],["v","20"],["","พระเยโฮวาห์ตรั​สว​่า “และพระผู้​ไถ่​จะเสด็จมายังศิ​โยน มาย​ังบรรดาผู้​อยู่​ในยาโคบผู้หันจากการละเมิด” "],["v","21"],["","พระเยโฮวาห์ตรั​สว​่า “และฝ่ายเรา นี่​เป็นพันธสัญญาของเรากับเขาทั้งหลาย คือวิญญาณของเราซึ่งอยู่เหนือเจ้า และคำของเราซึ่งเราใส่​ไว้​ในปากของเจ้าจะไม่พรากไปจากปากของเจ้า หรือจากปากเชื้อสายของเจ้า หรือจากปากของเชื้อสายแห่งเชื้อสายของเจ้า ตั้งแต่​เวลานี้​ไปจนกาลนิรันดร์” พระเยโฮวาห์ตรั​สด​ังนี้"]]