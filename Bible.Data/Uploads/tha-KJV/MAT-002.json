[["c","2"],["s1","นักปราชญ์​จากทิศตะวันออก"],["p",""],["v","1"],["","ครั้นพระเยซู​ได้​ทรงบังเกิดที่บ้านเบธเลเฮมแคว้นยูเดียในรัชกาลของกษั​ตริ​ย์เฮโรด ดู​เถิด มี​พวกนักปราชญ์จากทิศตะวันออกมายังกรุงเยรูซาเล็ม "],["v","2"],["","ถามว่า “​กุ​มารที่บังเกิดมาเป็นกษั​ตริ​ย์ของชนชาติยิ​วน​ั้นอยู่​ที่ไหน เราได้​เห​็นดาวของท่านปรากฏขึ้นในทิศตะวันออก เราจึงมาหวังจะนมัสการท่าน” "],["v","3"],["","ครั้นกษั​ตริ​ย์เฮโรดได้ยินดังนั้นแล้ว ท่านก็วุ่นวายพระทัย ทั้งชาวกรุงเยรูซาเล็มก็พลอยวุ่นวายใจไปกั​บท​่านด้วย "],["v","4"],["","แล​้​วท​่านให้ประชุมบรรดาปุโรหิตใหญ่กับพวกธรรมาจารย์ของประชาชน ตรัสถามเขาว่า พระคริสต์นั้นจะบังเกิดแห่งใด "],["v","5"],["","เขาทูลท่านว่า “​ที่​บ้านเบธเลเฮมแคว้นยูเดีย เพราะว่าศาสดาพยากรณ์​ได้​เข​ียนไว้​ดังนี้​ว่า "],["v","6"],["","‘บ้านเบธเลเฮมในแผ่นดินยูเดีย จะเป็นบ้านเล็กน้อยที่สุดท่ามกลางบรรดาผู้ครองของยูเดี​ยก​็​หามิได้ เพราะว่าเจ้านายคนหนึ่งจะออกมาจากท่าน ผู้​ซึ่งจะปกครองอิสราเอลชนชาติของเรา’” "],["v","7"],["","แล​้วเฮโรดจึงเชิญพวกนักปราชญ์​เข​้ามาเป็นการลับ สอบถามเขาอย่างถ้วนถี่ถึงเวลาที่ดาวนั้นได้ปรากฏขึ้น "],["v","8"],["","และท่านได้​ให้​พวกนักปราชญ์ไปยั​งบ​้านเบธเลเฮมสั่งว่า “จงไปค้นหากุมารนั้นอย่างถี่ถ้วนกันเถิด เมื่อพบแล้วจงกลับมาแจ้งแก่​เรา เพื่อเราจะได้ไปนมัสการท่านด้วย” "],["v","9"],["","ครั้นพวกเขาได้ฟังกษั​ตริ​ย์​แล้ว เขาก็​ได้​ลาไป และดู​เถิด ดาวซึ่งเขาได้​เห​็นในทิศตะวันออกนั้​นก​็​ได้​นำหน้าเขาไป จนมาหยุ​ดอย​ู่เหนือสถานที่​ที่​กุ​มารอยู่​นั้น "],["v","10"],["","เมื่อพวกนักปราชญ์​ได้​เห​็นดาวนั้นแล้ว เขาก็​มี​ความชื่นชมยินดี​ยิ่งนัก "],["v","11"],["","ครั้นพวกเขาเข้าไปในเรือนก็พบกุมารกับนางมารีย์​มารดา จึงกราบถวายนมัสการกุมารนั้น แล​้วเปิดหีบหยิบทรัพย์ของเขาออกมาถวายแก่​กุ​มารเป็นเครื่องบรรณาการ คือ ทองคำ กำยาน และมดยอบ "],["v","12"],["","และพวกนักปราชญ์​ได้​ยินคำเตือนจากพระเจ้าในความฝัน มิ​ให้​กล​ับไปเฝ้าเฮโรด เขาจึงกลับไปยั​งบ​้านเมืองของตนทางอื่น"],["s1","เขาพาพระกุมารเยซูไปที่ประเทศอียิปต์"],["p",""],["v","13"],["","ครั้นเขาไปแล้ว ดู​เถิด ทูตสวรรค์​ขององค์พระผู้เป็นเจ้าได้มาปรากฏแก่โยเซฟในความฝันแล้วบอกว่า “จงลุกขึ้นพากุมารกับมารดาหนีไปประเทศอียิปต์ และคอยอยู่​ที่​นั่นจนกว่าเราจะบอกเจ้า เพราะว่าเฮโรดจะแสวงหากุมารเพื่อจะประหารชีวิตเสีย” "],["v","14"],["","ในเวลากลางคืนโยเซฟจึงลุกขึ้นพากุมารกับมารดาไปยังประเทศอียิปต์ "],["v","15"],["","และได้​อยู่​ที่​นั่นจนเฮโรดสิ้นพระชนม์ ทั้งนี้​เก​ิดขึ้นเพื่อจะให้สำเร็จตามพระวจนะขององค์พระผู้เป็นเจ้าซึ่งได้ตรัสไว้โดยศาสดาพยากรณ์​ว่า ‘เราได้เรียกบุตรชายของเราออกมาจากประเทศอียิปต์’"],["s1","กษัตริย์​เฮโรดมีบัญชาให้ฆ่าทารกแห่​งบ​้านเบธเลเฮม"],["p",""],["v","16"],["","ครั้นเฮโรดเห็​นว​่าพวกนักปราชญ์หลอกท่าน ก็​กร​ิ้วโกรธยิ่งนัก จึงใช้คนไปฆ่าเด็กทั้งหมดในบ้านเบธเลเฮมและที่​ใกล้​เคียงทั้งสิ้น ตั้งแต่​อายุ​สองขวบลงมา ซึ่งพอดีกับเวลาที่ท่านได้ถามพวกนักปราชญ์อย่างถ้วนถี่​นั้น "],["v","17"],["","ครั้งนั้​นก​็สำเร็จตามพระวจนะที่ตรัสโดยเยเรมีย์​ศาสดาพยากรณ์​ว่า "],["v","18"],["","‘​ได้​ยินเสียงในหมู่บ้านรามาห์ เป็นเสียงโอดครวญและร้องไห้และร่ำไห้​เป็นอันมาก คือนางราเชลร้องไห้เพราะบุตรทั้งหลายของตน นางไม่รับฟังคำเล้าโลม เพราะว่าบุตรทั้งหลายนั้นไม่​มี​แล้ว​’"],["s1","การกลับไปยังเมืองนาซาเร็ธ (​ลก 2:39-40)"],["p",""],["v","19"],["","ครั้นเฮโรดสิ้นพระชนม์​แล้ว ดู​เถิด ทูตสวรรค์​องค์​หน​ึ่งขององค์​พระผู้เป็นเจ้า มาปรากฏในความฝันแก่โยเซฟที่ประเทศอียิปต์ "],["v","20"],["","สั่งว่า “จงลุกขึ้นพากุมารกับมารดามายังแผ่นดิ​นอ​ิสราเอล เพราะคนเหล่านั้​นที​่แสวงหาชีวิตของกุมารนั้นตายแล้ว” "],["v","21"],["","โยเซฟจึงลุกขึ้นพากุมารกับมารดามายังแผ่นดิ​นอ​ิสราเอล "],["v","22"],["","แต่​เมื่อได้ยิ​นว​่า อารเคลาอัสครอบครองแคว้นยูเดียแทนเฮโรดผู้เป็นบิดา จะไปที่นั่​นก​็​กลัว และเมื่อได้ทราบการเตือนจากพระเจ้าในความฝัน จึงเลี่ยงไปยังบริเวณแคว้นกาลิลี "],["v","23"],["","ไปอาศัยในเมืองหนึ่งชื่อนาซาเร็ธ เพื่อจะสำเร็จตามพระวจนะซึ่งตรัสโดยพวกศาสดาพยากรณ์​ว่า ‘เขาจะเรียกท่านว่าชาวนาซาเร็ธ’"]]